---
contentType: prose
---

### PÍSEŇ ZÁDUMČIVÉHO STESKU

1\. Promlouvaje těmito řečmi, stál Zarathustra poblíže vchodu 1 sluje; a za posledních slov uklouzl hostem a na krátkou chvíli unikl na čerstvý vzduch.

„O čisté vůně kol mne, zvolal, ó blažené ticho kol mne! Ale kde jsou má zvířata? Sem, orle můj a můj hade, sem!

Rcete mi přece, má zvířata: tí vyšší lidé – snad že všichni dohromady dobře nevoní? Ó čisté vůně kol mne! Ted teprve cítím a vím, jak vás, má zvířata, miluji/’

\- A Zarathustra pravil znovu: „miluji vás, má zvířata!“ Orel však a had se k němu lísali, an děl tato slova, a vzhlíželi k němu. Tak byli ti tři tiše pohromadě a spolu srkali a ssáli dobrý vzduch. Neboť zde venku vzduch byl lepší než u vyšších lidí.

  

2\. Sotva však Zarathustra opustil svou sluj, zvedl se starý kouzelník, rozhlédl se lstivě a pravil: „Odešel!

A již, vyšší vy lidé – bych, jako on, vás polechtal tím pochvalným lichotným jménem – již mne přepadá zlý můj duch šalby a kouzel, můj zádumčivý ďábel, 

\- jenž z hloubi duše jest odpůrcem tohoto Zarathustry: odpusťte mu to! Nyní chce před vámi čarovat, přišla právě jeho hodina; nadarmo zápolím se zlým tím duchem.

Vám všem, nechť jakékoli pocty dáváte si slovy, at si říkáte ‚svobodní duchové‘ či ‚pravdiví‘ či ‚kajícníci ducha‘ či ‚odpoutaní‘ či ‚lidé veliké touhy‘, 

\- vám všem, kdož trpíte, jako já, velikým hnusem, vám, jimž zemřel starý bůh a nový neleží ještě v kolébce a plenkách, – vám všem je nakloněn zlý můj duch a ďábel kouzelník.

Znám vás, vyšší vy lidé, a znám i jej, – i toho netvora, jejž miluji proti své vůli, toho Zarathustru znám: sám se mi zhusta zdá krásnou larvou světce, 

\- zdá se mi novým podivným mumrajem, v němž se mému zlému duchu, zádumčivému ďáblu, zalíbilo: – ba miluji Zarathustru, tak se mi často zdá, pro svého zlého ducha. –

Ale on mne již přepadá a kruší mne, ten duch zádumčivosti, ten ďábel večerního soumraku: a věru, vyšší vy lidé, chce se mu –

– rozevřte jen oči! – chce se mu přijití zcela bez roušky, zda v podobě muže či ženy, to nevím ještě: ale přichází a kruší mne, běda! rozevřte smysly!

Doznívá den, všem věcem – i nejlepším věcem – teď přichází večer; teď slyšte a vizte, vyšší vy lidé, jaký jest to ďábel, zda žena či muž, ten duch večerní zádumčivosti!“

  

Tak pravil starý kouzelník, lstivě se rozhlédl a sáhl pak po harfě.

  

3\. Když tichne vzduchu jas 

a utěšující rosa 

neviděna i neslyšně 

již k zemi kane níž – 

neboť hebkou obuv má 

útěšná rosa jak všichni laskaví těšitelé –: 

zda tu vzpomínáš, horké srdce, zda vzpomínáš, 

jaks kdysi prahlo 

po slzách nebes i po kanoucí rose, 

sžehnuto, mdlé, jak prahlos, 

zatím co po žlutých stezkách trávy 

zlobné večerní pohledy slunce 

černými stromy těkaly vůkol, 

o slepující ty žhoucí pohledy škodolibé?

  

Ty? Ženich Pravdy? – tak tě tupily –

Ne! Pouze básník!

Lstné zvíře, loupežné, plíživé, 

jež musí lhát, 

jež vědomě, vidomě musí lhát: 

jež chtivé je lupu, 

v pestré larvě, 

samo sobě larvou, 

samo sobě lup – 

to - ženich Pravdy?

Ne! Jen blázen! Jen básník!

Tvor, který pestře mluví, 

z bláznovských larv pestře křičí, 

belhá se po mostech lživých slov, 

po pestrých duhách, 

mezi falešnými nebesy 

a zeměmi falešnými 

bludně těká, vznáší se bludně, -

jen blázen! jen básník!

  

To – ženich Pravdy?

Ne ztuhlý v obraz, 

ne zmražen, ne z mramoru, 

ne boží sloup, 

nevztyčen před chrámy ‚

co boží vrátný:

Ne! nýbrž sok takových pomníků pravdy, 

spíš doma v každé poušti než před chrámy,

pln svévole koček,

každičkým oknem jenž skáče 

a hopsá! do každé náhody, 

očmuchá každý prales, 

touhou chtivý a chor,

– abys v pralesích 

mezi šelmami pestře pruhovanými 

v hříšném zdraví běhal a pestře a krásně, 

s chvějícím se chřípím, 

bys potutelně blažen a pekelně blažen a krvežíznivě blažen loupežně, plíživě, číhaje běhal: –

  

Či jako orli, již dlouho, 

dlouho a nehybně do propastí hledí, 

do propastí svých: - -

ó, jak se tudy v hloub 

a dovnitř a v sráz 

vždy stáčejí do hlubších hlubin! –

Pak, 

náhle, překotným chvatem, 

sršícím letem, 

na jehňata padnou, 

střemhlav, v hloub, v hltavém hladu 

po jehňatech lačni, 

v zášti proti všem jehněčím duším, 

v zuřivé zášti proti všemu, co zírá 

jehněčím zrakem a jako ovce, proti všemu, co zčeřenou vlnu 

a šedivě povolnou vůli jehňat a ovcí má!

  

Takové,

orlovité, pardalovité 

jsou básníkovy touhy, 

jsou tvoje touhy pod tisícem larv, 

ty blázne! ty básníku!

  

Jenžs v člověku zřel 

i boha i ovci –: 

boha v člověku rozsápat, 

v člověku rozsápat ovci 

a při tom se smát –

  

Toť, toť tvoje blaženství! 

Pardala i orla blaženství! 

Básníka i blázna blaženství!“

  

Když tichne vzduchu jas 

a luny srp již se plíží 

červánky purpurovými 

zelený, závistný:

\- maje zášť proti dni 

a tajemně krok co krok 

svým srpem žne 

visuté trsy růží, až bledě 

klesají do noci v hloub: –

  

tak sám jsem kdysi pad‘ 

ze svého šílenství pravdy, 

ze svého roztoužení po dni, 

dnem umdlen, světlem chor, 

\- v hloub k večeru pad‘ jsem a k stínům: 

jedinou pravdou 

sžehnut a prahna:

\- zda vzpomínáš, horké srdce, zda vzpomínáš, 

jaks tehdy prahlo? –

Že jsem vyhoštěn 

pryč od vší pravdy, 

jen blázen! 

jen básník!
