<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 30px; margin: 0px;}

  p.sgc-1 {text-align: justify;}

  p.sgc-3 {text-indent: 0px; margin: 0px; text-align: center;}
  h2.sgc-2 {text-align: center;}
  /*]]>*/
  </style>
</head>

<body class="sgc-1">
  <h3 id="heading_id_2">NEJTIŠŠÍ HODINA.</h3>

  <p>Co se mi stalo, přátelé moji? Zříte mne rozrušena, odehnána, poslušná proti mé vůli, ochotna jít – ach, od vás odejít!&nbsp;</p>

  <p>Ano, ještě jednou musí Zarathustra do své samoty: nevesele však tentokráte medvěd se vrací do svého doupěte!&nbsp;</p>

  <p>Co se mi stalo? Kdo to rozkazuje? – Ach, má hněvivá velitelka tak tomu chce; promluvila ke mně; jmenoval jsem vám již kdy její jméno?</p>

  <p>Včera k večeru promluvila ke mně má nejtišší hodina: toť jméno mé hrozné velitelky.&nbsp;</p>

  <p>A tak se to stalo, – neb všechno vám vypovím, by se vaše srdce nezatvrdilo proti tomu, jenž se náhle loučí!&nbsp;</p>

  <p>Znáte leknutí usínajícího? –</p>

  <p>Až do prstův u nohou se lekne, protože mu půda pod nohama mizí a nastává sen.&nbsp;</p>

  <p>To vám říkám v podobenství. Včera, v nejtišší hodinu, zmizela mi půda: nastával sen.&nbsp;</p>

  <p>Rafije se sunula, hodiny života mého nabíraly dechu –, nikdy jsem kolem sebe neslyšel takového ticha: tak, že se mé srdce zaleklo.</p>

  <p>Pak promluvilo cosi bez hlasu ke mně:“ Ty to víš, Zarathustro?“–&nbsp;</p>

  <p>A zaleknut jsem vzkřikl při tomto šepotu, a krev mi zmizela s tváře: mlčel jsem však.</p>

  <p>Tu promluvilo to znova bez hlasu ke mně: „Ty to víš, Zarathustro, ale ty o tom nemluvíš!“ –</p>

  <p>I odpověděl jsem posléze, a vzdorovitě: „Ano, vím to, nechci však o tom mluviti!“</p>

  <p>Tu promluvilo to zase bez hlasu ke mně: „Nechceš, Zarathustro? Je-li to však pravda? Neskrývej se ve svůj vzdor!“ –</p>

  <p>1 plakal jsem a chvěl se jako dítě a pravil jsem: „Ach, já bych rád, ale jak mohu! Jen toho mne ušetři! Je to nad mou sílu!“</p>

  <p>Tu promluvilo to zase bez hlasu ke mně: „Co záleží na tobě, Zarathustro! Promluv své slovo a zlom se!“ –</p>

  <p>I odpověděl jsem: „Ach, což je to moje slovo? Kdo jsem já? Cekám toho, kdo je důstojnější; nejsem ani hoden, bych se o něj zlomil.“</p>

  <p>Tu promluvilo to zase bez hlasu ke mně: „Co záleží na tobě? Nejsi mi ještě s dostatek pokorný. Pokora má nejtvrdší kůži.“– odpověděl jsem: „Čeho již nesnesla kůže mé pokory! Přebývám u paty své výšky: jak vysoké jsou as mé vrcholky? Toho mi nikdo ještě nepověděl. Dobře však znám svá údolí.“</p>

  <p>Tu promluvilo to zase bez hlasu ke mně: „Ó Zarathustro, kdo má přenášeti hory, přenese též údolí a nížiny.“ –</p>

  <p>I odpověděl jsem: „Ještě mé slovo nepřeneslo hor, a cokoli jsem mluvil, nezastihlo lidí. Šel jsem sice k lidem, ještě jsem k nim však nedošel.“</p>

  <p>Tu promluvilo to zase bez hlasu ke mně: „Co víš o tom! Rosa padá na trávu, když noc je nejmlčelivější.“ –</p>

  <p>I odpověděl jsem: „Vysmáli se mi, když jsem nalezl svou vlastní cestu a vlastní cestou šel; a v pravdě, mé nohy se tenkráte třásly.</p>

  <p>A takto mi děli: odnaučil ses cestě, teď se ještě odnaučíš choditi!“</p>

  <p>Tu promluvilo to zase bez hlasu ke mně: „Co záleží na jejich výsměchu! Jsi ten, kdo se odnaučil poslouchati: teď rozkazuj!</p>

  <p>Což nevíš, koho je všem nejvíce třeba? Toho, jenž rozkazuje veliké věci.</p>

  <p>Veliké věci vykonávati jest těžké: ale těžší jest, veliké věci rozkazovati.</p>

  <p>Toť tvá chyba nejméně odpustitelná: máš moc, a nechceš vlasti.“ –&nbsp;</p>

  <p>I odpověděl jsem: „K tomu, bych rozkazoval, nedostává se mi hlasu lva.“</p>

  <p>Tu promluvilo to zase jako šepot ke mně: „Nejtišší slova to jsou, jež přinášejí bouři. Myšlenky, jež se blíží na nohách holubičích, řídí svět.</p>

  <p>Ó Zarathustro, kráčeti máš, jsa stínem toho, co nezbytně přijde: tak budeš rozkazovati a rozkazuje půjdeš před ostatními.“ –&nbsp;</p>

  <p>I odpověděl jsem: „Já se stydím“.</p>

  <p>Tu promluvilo to zase bez hlasu ke mně: „Musíš se ještě státi dítětem a býti beze studu.&nbsp;</p>

  <p>Hrdost mládí je ještě na tobě, pozdě jsi omládl: kdo se však chce stati dítětem, necht překoná ještě i svoje mládí.“ –&nbsp;</p>

  <p>I rozmýšlel jsem se dlouho a třásl se. Posléze však jsem pravil, co jsem pravil s počátku: „Nechci“.&nbsp;</p>

  <p>Tu strhl se kolem mne smích. Běda, jak mi ten smích trhal vnitřnosti a rozparoval srdce!&nbsp;</p>

  <p>A promluvilo to naposledy ke mně: „O Zarathustro, tvé plody jsou zralé, ty však nejsi zralý pro svoje plody! I nezbývá, než abys opět šel do své samoty: však se již poddáš.“ –&nbsp;</p>

  <p>A opět se to zasmálo a uniklo: pak bylo ticho kolem mne jakoby dvojnásobným tichem. Já jsem však ležel na zemi, a pot mi stékal s údů. –</p>

  <p>Teď jste slyšeli vše, i proč je mi jiti zpět do mé samoty. Ničeho jsem vám nesmlčel, přátelé moji.&nbsp;</p>

  <p>Ale i to jste ode mne uslyšeli, kdo stále ještě všech lidí jest nejmlčelivější – a kdo jím býti chce!&nbsp;</p>

  <p>Ach, přátelé moji! Měl bych ještě, co bych vám řekl, měl bych, co bych vám ještě dal! Proč nedávám? Což jsem lakomý? –</p>

  <p><br /></p>

  <p>Ale když Zarathustra promluvil tato slova, přepadla ho síla bolesti a blízkost rozloučení s přáteli, tak že hlasitě zaplakal; a nikdo ho nedovedl potěšiti. V noci však samoten odcházel a opustil své přátele.</p>

  <p>&nbsp;</p>
</body>
</html>
