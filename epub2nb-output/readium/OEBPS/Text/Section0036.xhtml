<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 30px; margin: 0px;}

  p.sgc-1 {text-align: justify;}

  p.sgc-3 {text-indent: 0px; margin: 0px; text-align: center;}
  h2.sgc-2 {text-align: center;}
  /*]]>*/
  </style>
</head>

<body class="sgc-1">
  <h3 id="heading_id_2">V PÍSEŇ NOCI.</h3>

  <p>Je noc: teď hlasitěji mluví vše řinoucí se studny. A také má duše je řinoucí se studna.&nbsp;</p>

  <p>Je noc: teď teprve procitají vše písně milujících. A také má duše je písní milujícího.&nbsp;</p>

  <p>Cos neztišeného, neztišitelného jest ve mně; to se prodírá k hlasité řeči. Lačnost lásky jest ve mně, ta mluví sama jazykem lásky.</p>

  <p>Jsem světlo: ach, kéž bych byl nocí! Ale to jest má samota, že opásán jsem světlem.</p>

  <p>Ach, bych byl temný a noční! Jak ssál bych u prsou světla!</p>

  <p>A též vám bych žehnal, vy třpytné hvězdy a světlušky nahoře! – a blažen bych byl dary vašeho světla.</p>

  <p>Já žiji však ve vlastním světle, plameny, z mého nitra šlehající, nazpět do sebe vpíjím.</p>

  <p>Neznám blaha těch, kdož berou; a často jsem snil o tom, že krásti je as ještě blaženější než brati.</p>

  <p>Toť moje chudoba, že ruka má si nikdy neodpočine od rozdávání; toť moje závist, že zřím oči čekající a noci ozářené touhou.</p>

  <p>Ó kletbo všech, kteří rozdávají! Ó zatmění mého slunce! Ó touho po roztoužení! Ó hltavý hlade v nasycení!&nbsp;</p>

  <p>Berou ode mne: ale dotýkám se ještě jejich duše? Je propast mezi dáváním a braním; a nejmenší propast nejtíže se překlene.&nbsp;</p>

  <p>Hlad vyrůstá z mé krásy: rád bych ublížil těm, kterým svítím, rád bych oloupil ty, jež jsem obdaroval: – tak hladovím po zlobě.&nbsp;</p>

  <p>Odtahuje ruku, když se jí ruka již napřahuje vstříc; váhaje jako vodopád, jenž v pádu ještě váhá: – tak hladovím po zlobě.&nbsp;</p>

  <p>Takovou mstu si vymýšlí mé bohatství: taková potměšilost vyvěrá z mé samoty. Mé blaho darující zemřelo darujíc, má ctnost sebe samotné se nabažila pro svůj nadbytek! Kdo stále daruje, je v nebezpečí, že pozbude studu; kdo stále rozdává, od samého rozdávání má mozoly na ruce i srdci.</p>

  <p>Mé oko již nepřetéká, vidí-li stud prosících; má zatvrdlá ruka již necítí, jak se chvějí ruce naplňované.</p>

  <p>Kam se poděla slza mému oku, kam pýří mému srdci? Ó samoto všech darujících! Ó mlčelivosti všech svítících!</p>

  <p>Mnoho sluncí krouží pustým prostorem: ke všemu, co je temné, promlouvají svým světlem, – ke mně jsou něma.</p>

  <p>Ó, to jest nepřátelství světla proti tomu, co svítí: bez milosrdenství koluje světlo svými drahami.</p>

  <p>Nespravedlivo v hloubi srdce k tomu, co svítí, mrazivé k sluncím, koluje každé slunce.</p>

  <p>Podobna vichru, létají slunce svými drahami, toť jejich koloběh. Své neúprosné vůle jsou poslušná, toť jejich mráz.</p>

  <p>Ó, teprve vy to jste, vy temní, vy noční, kdož tvoříte teplo z toho, co svítí! Ó, teprve vy vssáváte mléko a lahodu z vemen světla!</p>

  <p>Ach, led je kol mne, má ruka se spálí ledovým dotykem! Ach, žízeň je ve mně, ta prahne po žízni vaší!</p>

  <p>Je noc: ach, že mi je souzeno býti světlem! A žízní po nočním temnu! A samotou!</p>

  <p>Je noc: teď jako zdroj vyráží ze mne má touha, – mluviti toužím.</p>

  <p>Je noc: teď hlasitěji mluví vše řinoucí se studny. A také má duše je řinoucí se studna. Je noc: teď procitají vše písně milujících. A také má duše je písní milujícího. –</p>

  <p><br /></p>

  <p>Tak zpíval Zarathustra.</p>

  <p>&nbsp;</p>
</body>
</html>
