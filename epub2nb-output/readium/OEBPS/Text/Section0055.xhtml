<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 30px; margin: 0px;}

  p.sgc-1 {text-align: justify;}

  p.sgc-3 {text-indent: 0px; margin: 0px; text-align: center;}
  h2.sgc-2 {text-align: center;}
  /*]]>*/
  </style>
</head>

<body class="sgc-1">
  <h3 id="heading_id_2">O ZMENŠUJÍCÍ CTNOSTI.</h3>

  <p>1. Když byl Zarathustra opět na souši, nezamířil přímo do svých hor a do své sluje, nýbrž kráčel mnoha cestami a mnoho se ptal, vyzvídaje to i ono, takže sám o sobě žertem prohodil: „hle, řeka, jež v mnoha oklikách teče nazpět k pramenil“ Neboť chtěl se dověděti, co se zatím přihodilo s člověkem: zda vyrostl či se zmenšil. A jednou viděl řadu nových domu; tu se podivil a řekl:</p>

  <p>„Co znamenají tyto domy? Věru, nepostavila jich veliká duše k podobenství svému!</p>

  <p>Vzalo je snad stydlivé dítě z krabice na hračky? Nechť je jen jiné dítě zas uloží do své!</p>

  <p>A tyto jizby a komory: což tudy mužové mohou vycházet a vcházet? Zdají se mi zrobeny pro hedvábné loutky; nebo pro mlsné kočky, jež dovolí, aby si někdo pomlsal zase na nich.“</p>

  <p><br /></p>

  <p>A Zarathustra se zastavil a uvažoval. Posléze pravil zarmoucen: „Všechno se zmenšilo!&nbsp;</p>

  <p>Všude zřím nižší brány; kdo jest mého rodu, projde tudy sic, ale jen, – shýbne-li se!</p>

  <p>O, kdy přijdu zas do své domoviny, kde nemám již zapotřebí se shýbat – shýbat před malými!“ – A Zarathustra vzdychl a pohlížel do dálky. –</p>

  <p>Téhož dne však promluvil svou řeč o zmenšující ctnosti.</p>

  <p><br /></p>

  <p>2. Kráčím tímto lidem s otevřenýma očima: ti lidé mi neprominou, že jim nezávidím jejich ctností.</p>

  <p>Kouší po mně, protože jim říkám: malým lidem třeba malých ctností, – a protože nenahlížím, že malých lidí je třeba!</p>

  <p>Ještě se tu podobám kohoutu na cizím dvorci, po němž i slepice kouší; proto však se na tyto slepice nehněvám.</p>

  <p>Jsem k nim dvorný jako ke všemu malému pohoršení; býti ježatý na malé věci, to se mi zdá moudrostí pro ježky.</p>

  <p>Hovoří o mně všichni, když z večera sedí kolem ohně, hovoří o mně, nikdo však nemyslí – na mne!&nbsp;</p>

  <p>Toť nové ticho, jež jsem poznal: jejich lomoz kolem mne – zastírá mé myšlenky pláštěm.&nbsp;</p>

  <p>Lomozí mezi sebou; „k čemu nám tento ponurý mrak? jen pozor, aby nám nepřinesl nákazy!“&nbsp;</p>

  <p>A nedávno žena k sobě strhla své dítě, jež chtělo ke mně: „pryč s dětmi! křičela; takové oči spálí dětskou duši!“&nbsp;</p>

  <p>Kašlou, mluvím-li: domnívají se, že kašel jest námitkou proti silným vichrům, – neuhodnou ničeho z burácení mého štěstí!&nbsp;</p>

  <p>„Nemáme ještě času pro Zarathustru“ – tak namítají; ale co záleží na čase, jenž pro Zarathustru „nemá času“?&nbsp;</p>

  <p>A jestliže mne dokonce oslavují: jak bych jen mohl usnouti na jejich slávě? Ostnatým pásem je mi jejich pochvala: škrábe mne ještě, když ji odkládám.&nbsp;</p>

  <p>A i tomu jsem se u nich naučil: kdo chválí, tváří se, jako by vracel, ve skutečnosti však chce sám býti více obdarován!&nbsp;</p>

  <p>Zeptejte se mé nohy, líbí-li se jí jejich píseň, jež chválí a vábí!</p>

  <p>Věru, dle takového taktu a tikotu nechce ani tančit ani stát.&nbsp;</p>

  <p>K malé ctnosti by mne dostali rádi svým chválením a vábením; k tikotu malého štěstí by rádi přemluvili mou nohu.&nbsp;</p>

  <p>Kráčím tímto lidem s očima otevřenýma: ti lidé se zmenšili a. neustále se zmenšují: – a způsobila to jejich nauka o štěstí a ctnosti.</p>

  <p>Jsou totiž i v ctnosti skromní – neb chtějí pohodlí. S pohodlím však se snáší jen skromná ctnost.</p>

  <p>I oni se sice po svém učí krokům a krůčkům do předu: to nazývám jich belháním –. Tím se stávají překážkou každému, kdo má na spěch.</p>

  <p>A leckterý z nich kráčí vpřed a ohlíží se při tom do zadu se ztuhlou šíjí: do takového rád já vrážím.&nbsp;</p>

  <p>Noha a oči nemají lháti ani se navzájem usvědčovati ze lži. Ale mnoho lhářství jest u malých lidí. Někteří z nich sice mají vůli, ale většinou chtějí jen, co chce jiný.</p>

  <p>Někteří z nich jsou ryzí lidé, ale většinou jsou to špatní herci.</p>

  <p>Jsou mezi nimi herci, kteří o tom nevědí, a herci, kteří tomu nechtějí –, ryzí lidé vždy jsou vzácní, a zvláště ryzí hercu</p>

  <p>Skoro nikdo tu není mužem: proto mužatí jejich ženy. Neboť jen, kdo s dostatek je mužem, v ženě – vykoupí ženu.</p>

  <p>A toto nejhorší pokrytectví jsem nalezl mezi nimi: že i ti, kdož rozkazují, pokrytecky předstírají ctnosti těch, kdož slouží.</p>

  <p>„Sloužím, sloužíš, sloužíme“ – tak se zde modlí též pokrytectví panujících, – a běda, je-li prvý pán pouze prvým sluhou.</p>

  <p>Ach, i do jejich pokrytectví zalétla zvědavost mého zraku; a dobře jsem uhodl všechno jejich muší štěstí a jejich bzukot kol okenních tabulí, ozářených sluncem!</p>

  <p>Kolik dobroty, tolik slabosti zřím. Kolik spravedlivosti a soucitu, tolik slabosti.</p>

  <p>Milovní práva, oblí a dobří jsou k sobě navzájem, tak jako písečná zrnka jsou k písečným zrnkům milovná práva, oblá i dobrá.</p>

  <p>Skromně objímati malinké štěstí –to jmenují „oddaností“! a při tom skromně pošilhávají už po novém malinkém štěstí.</p>

  <p>V podstatě prostince touží po jediné věci: aby na ně nikdo nebyl zlý. 1 předejdou každého a předcházejí si ho a jsou k němu dobří.</p>

  <p>To je však zbabělost: byt to i slulo „ctnost“. –</p>

  <p>A mluví-li někdy drsně, malí ti lidé: já v tom neslyším než chrapot, – každým vanem větru totiž ochraptí.</p>

  <p>Jsou chytří a jejich ctnosti mají chytré prsty. Nedostává se jim však pěstí, jich prsty neznají si zalézati za pěsti.</p>

  <p>Ctností je jim to, co činí skromným a krotkým: tím z vlka udělali psa a z člověka samotného nejlepší domácí zvíře v službách člověka.</p>

  <p>„Postavili jsme svou židli doprostřed – to mi praví jejich blažený úsměv – a stejně daleko od umírajících zápasníků jak od rozkochaných sviní.“</p>

  <p>To je však – prostřednost: byt to i slulo střídmost. –</p>

  <p><br /></p>

  <p>3. Kráčím tímto lidem a vypouštím z úst nejedno slovo: ti lidé však neznají ani brát ani uchovávat.</p>

  <p>Žasnou, že jsem nepřišel, proklínat neřesti a rozkoše; a věru, nepřišel jsem ani, varovat před kapesními zloději!</p>

  <p>Žasnou, že nejsem ochoten, chytrost jejich ještě přiostřovat v šípy a vtipy: jako by ještě neměli dosti zchytralců, jejichž hlas mi vrže jak pisátko na břidlici!</p>

  <p>A volám-li: „Klaňte všem zbabělým ďáblům v sobě, kteří by rádi kňučeli, spínali ruce a zbožňovali“, volají: „Zarathustra je bezbožný“.</p>

  <p>A především tak volají jejich učitelé oddanosti –říj ale právě těm rád křičím do ucha: Ano! Já jsem Zarathustra, bezbožník!</p>

  <p>Ti učitelé oddanosti! Kde je co malého a chorého a prašivého, tam všude vlezou, jak vši! a jen můj hnus mi zabraňuje, abych je rozmáčkl.</p>

  <p>Nuže dobrá! Toť kázání mé pro jejich uši: jsem Zarathustra, bezbožník, jenž káže „kdo jest bezbožnější mne, bych se radoval z jeho návodu?“</p>

  <p>Jsem Zarathustra, bezbožník: kde koho naleznu sobě rovna? A všichni ti jsou mi rovni, kdož sami si určují svou vůli a odhazují od sebe všechnu oddanost.</p>

  <p>Jsem Zarathustra, bezbožník: já i každou náhodu si vařím ve svém vlastním hrnci. A teprve, je-li tam dovařena, vítám ji jakožto svoji potravu.</p>

  <p>A věru, nejedna náhoda pánovitě ke mně přišla: pánovitěji však promluvila k ní má vůle, – tu ležela již, prosíc, na kolenou - - prosíc, by nalezla u mne přístřeší a srdce, a lichotivě domlouvajíc: „jen pohled, ó Zarathustro, kdo to přátelsky k příteli přichází!“ –</p>

  <p>Než co mluvím, kde přece nikdo nemá uší mých! A tedy to provolám do všech větrů:</p>

  <p>Neustále se zmenšujete, vy malí lidé! V drobty se drobíte, vy pohodlní! Ještě mi zahynete –</p>

  <p>– mnoha svými malými ctnostmi, mnoha maličkostmi, jichž nečiníte, mnohou svou malou oddaností!</p>

  <p>Taková jest vaše prst: přílišně vás šetří, příliš vám povoluje! Ale aby strom vyrostl a zmohutněl, k tomu je třeba, by tvrdé kořeny zabořil do tvrdých skal!</p>

  <p>I to, čeho nečiníte, tká na tkanivu vší budoucnosti lidské; i vaše prázdnota jest pavučina a pavouk, žijící z krve budoucnosti,</p>

  <p>A béřete-li, je to, jakbyste kradli, vy malí ctnostní lidé; ale i mezi darebáky takto se ozývá čest: „krásti se má, jen kde se nedá loupit.“</p>

  <p>„Poddá se to“ – toť také učení oddanosti. Já vám však pravím, vy pohodlní: vezme si to a stále více si to od vás bude brati!</p>

  <p>Ach, byste od sebe odvrhli vše poloviční chtění a odhodlali se i k lenivosti i k jednání!</p>

  <p>Ach, byste pochopili mé slovo: „čiňte si, co chcete, – ale staňte se takovými, kdož dovedou chtíti!“</p>

  <p>„Jen si milujte svého bližního jako sebe, – ale staňte se mi takovými, kdož milují sama sebe –</p>

  <p>– kdož milují velikou láskou, kdož milují velikým pohrdáním!“ Tak praví Zarathustra, bezbožník. –</p>

  <p>Než co mluvím, kde nikdo nemá uší mých! Přišel jsem o hodinu před svým časem.</p>

  <p>Svým vlastním předchůdcem jsem mezi tímto lidem, svým vlastním kuropěním na temných ulicích.</p>

  <p>Jejich hodina však přijde! A přijde i mál Co hodinu se zmenšují, chudnou, stávají se neplodnějšími, – ubohé býlí! ubohá prst!</p>

  <p>A brzy mi tu budou stati jak suchá tráva, jak step, a věru! znaveni sami sebou – a prahnouce, více než po vodě, po ohni! O požehnaná hodino blesku! O tajemství před polednem! –</p>

  <p>Tančící pochodně jednou z nich udělám a zvěstovatele s jazyky plamennými: zvěstovati jednou mi budou jazyky plamennými: Přichází, je na blízku, veliké poledne! –</p>

  <p><br /></p>

  <p>Tak pravil Zarathustra.</p>

  <p>&nbsp;</p>
</body>
</html>
