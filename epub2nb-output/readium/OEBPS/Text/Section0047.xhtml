<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 30px; margin: 0px;}

  p.sgc-1 {text-align: justify;}

  p.sgc-3 {text-indent: 0px; margin: 0px; text-align: center;}
  h2.sgc-2 {text-align: center;}
  /*]]>*/
  </style>
</head>

<body class="sgc-1">
  <h3 id="heading_id_2">O VYKOUPENÍ.</h3>

  <p>Když Zarathustra šel jednoho dne přes velký most, obklopili ho mrzáci a žebráci, a hrbáček promluvil k němu takto:&nbsp;</p>

  <p>„Hleď, Zarathustro! I lid se od tebe učí a nabývá víry v tvou nauku: ale k tomu, aby ti cele uvěřil, jest jednoho třeba – jest třeba, bys teprve nás mrzáky přemluvil! Tady si z nás krásně můžeš vybrat a tedy dokaž, co umíš! Slepce tu můžeš vyléčiti a kulhavým vrátit zdravou chůzi; a s toho, kdo příliš mnoho má za sebou, mohl bys zase něco sejmouti: – to, míním, byl by pravý způsob, abys mrzákům vnukl víru v Zarathustru!“&nbsp;</p>

  <p>Zarathustra však odpověděl mluvícímu takto: „Vezmi hrbatému hrb a vzals mu ducha – tak učí lid. Dej slepci zrak, a uvidí tolik špatností na zemi, že až prokleje toho, kdo ho vyhojil. A vrat kulhavému zdravou chůzi a způsobíš mu nejhorší škodu: neboť sotva může utíkat, unesou ho jeho nohy a jeho neřesti spolu – tak učí lid o mrzácích. A proč by se také Zarathustra neučil od lidu, učí-li se lid od Zarathustry?&nbsp;</p>

  <p>Od té doby, co jsem mezi lidmi, znamená mi však nejméně, vidím-li: ‚Tomuto se nedostává oka, onomu zas ucha, třetímu nohy, a jiní opět přišli o jazyk, o nos či hlavu.“&nbsp;</p>

  <p>Viděl jsem a vidím mnoho horšího a leccos tak ohyzdného, že bych o všech věcech ani nechtěl mluvit, ba o některých ani pomlčet: vidím totiž lidi, jimž se nedostává všeho, až na to, že něčeho zas mají příliš – vidím lidi, kteří nejsou ničím více než velikým okem nebo velikou hubou nebo velikým břichem nebo vůbec něčím velikým, - převrácenými mrzáky je jmenuji.&nbsp;</p>

  <p>A když jsem přišel ze své samoty a po prvé kráčel po tomto mostě, tu jsem svým očím nedůvěřoval a jen jsem se díval a díval a posléze jsem řekl: ‚toť ucho! Ucho, velké jako člověk! Pohlédl jsem tam ještě lépe: a skutečně, pod uchem pohybovalo se něco jiného, co bylo žalostně nepatrné, chudičké a nuzné. A vskutku, ohromné ucho sedělo na malém tenkém stonku, – tím stonkem však byl člověk! Kdo se díval sklem, rozeznával i závistivou tvářičku a že se na stonku klátí naduřelá dušička. A lid mi řekl, že to veliké ucho není pouhý člověk, nýbrž veliký člověk, genius. Nevěřil jsem však lidu nikdy, mluvil-li o velikých lidech – a podržel jsem svou víru, že je to převrácený mrzák, jenž má všeho málo a jen jedné věci nazbyt.“</p>

  <p>Odpověděv takto hrbáči a těm, jichž to byl mluvčí a přímluvci, o-brátil se Zarathustra s hlubokou nevolí k svým žákům a pravil:</p>

  <p>„Věru, přátelé moji, obcházím mezi lidmi jako mezi lidskými zlomky a údy!</p>

  <p>Toť nejstrašlivější mému oku, že člověka nalézám rozdrcena a rozdrobena jako po porážce v bitvě a na porážce v jatkách.&nbsp;</p>

  <p>A prchá-li mé oko z přítomna do minulosti, vždy nalézá totéž: zlomky a údy a hrůzné náhody – lidí však nenalézá.&nbsp;</p>

  <p>Pozemská přítomnost a minulost – ach! přátelé moji – ty já snáším nejhůře; a nedovedl bych žiti, kdyby mi nebylo dáno viděti to, co nutně jednou přijde.&nbsp;</p>

  <p>Tím, jenž vidí, co přijde, a tím, jenž má svou vůli, tvůrcem a budoucností samou i mostem k budoucnu – a ach, jakoby spolu též mrzákem u tohoto mostu: tím vším jest Zarathustra.&nbsp;</p>

  <p>A také vy jste si často dávali otázku: ‚čím je nám Zarathustra? Jak ho jmenovat?‘ A jako já, tak i vy jste si dávali otázky za odpověď.</p>

  <p>Je tím, kdo slibuje? Či kdo vyplňuje? Je dobyvatelem? Či dědicem? Je podzim? Či rádlo? Lékař? Či uzdravený?</p>

  <p>Je básník? Či pravdomluvný? Osvoboditel? Či krotitel? Je dobrý? Či zlý?</p>

  <p>Obcházím mezi lidmi jakožto zlomky budoucnosti: oné budoucnosti, kterou zřím.</p>

  <p>A toť má celá snaha i touha, bych v jednotu snesl a zbájil a zbásnil, co je zlomkem a hádankou a hrůznou náhodou.</p>

  <p>A jak bych snesl, býti člověkem, kdyby člověk nebyl též básníkem a hadačem hádanek a vykupitelem náhody!</p>

  <p>Vykoupiti lidi minulosti a přetvořiti všechno ‚Bylo‘, by se z toho stalo ‚Tak jsem tomu chtěl!‘ – teprve to by mi slulo vykoupením!</p>

  <p>Vůle – tak sluje osvoboditelka, jež přináší radost: tak jsem vás učil, přátelé moji! Teď však se k tomu přiučte, že i vůle sama ještě jest zajatkyní.</p>

  <p>Chtění to jest, jež osvobozuje: ale jak sluje to, co i osvobozovatele uková v pouta?</p>

  <p>‚Bylo‘: toť, proti čemu skřípějí zuby vůle, toť její nejosamělejší smutek. Bez moci jsouc proti tomu, co jest vykonáno, dívá se vůle zle na všechnu minulost.&nbsp;</p>

  <p>Nemůžeť vůle chtíti do zadu; že nemůže zlomiti času a jeho chtivosti, – toť její nejosamělejší smutek.&nbsp;</p>

  <p>Vůle to jest, jež osvobozuje: co si vymyslí vůle sama, by se zbavila svého smutku a vysmála svému žaláři?&nbsp;</p>

  <p>Ach, každý zajatec se potřeští! A také zajatá vůle se osvobozuje ztřeštěně.</p>

  <p>Že čas neběží nazpátek, toť její zuřivost; ‚to, co bylo‘ – tak sluje kámen, jehož neodvalí.</p>

  <p>A tak válí kameny ze zuřivosti a nevole a mstí se na tom, co necítí vzteku a nevole jak ona.</p>

  <p>Tak vůle, osvoboditelka, stala se škůdkyní: a na všem, co trpěti může, mstí se za to, že nemůže chtíti nazpátek.</p>

  <p>To, ano to jediné jest pomsta sama: nevole vší vůle proti času a proti jeho ‚Bylo‘.</p>

  <p>Věru, velké třeštění přebývá v naší vůli; a kletbou se stalo vší lidské bytosti, že toto třeštění duchem nasáklo!</p>

  <p>Duch pomsty: přátelé moji, tím bylo dosud nejlepší přemítání lidské; a kde bylo utrpení, tam vždy měl býti trest.</p>

  <p>‚Tresť totiž, takovéto jméno dává si pomsta sama: lživým slovem a přetvářkou si utváří dobré svědomí.</p>

  <p>A protože i v tom, kdo chce, jest utrpení, proto, že nemůže chtíti nazpět, – proto chtění samo a všechno žití mělo rovněž býti – trestem!</p>

  <p>A teď se přes ducha valilo mračno za mračnem: až posléze šílenství kázalo: ‚Vše zaniká, proto vše zasluhuje, aby zaniklo!‘</p>

  <p>‚A onen zákon času, že musí sám své děti požírati, toť spravedlivost sama‘: takto kázalo šílenství.</p>

  <p>‚Mravně jsou spořádány věci dle práva i trestu, Ó, kde jest vykoupení od proudu věcí a od trestu „bytí“?´ Takto kázalo šílenství.</p>

  <p>,Je možné vykoupení, je-li nějaké věčné právo? Ach, nelze odvaliti kamene „Bylo“: proto i všechny tresty budou věčné!“ Takto kázalo šílenství.</p>

  <p>,Žádný skutek nemůže býti zničen: jak by mohl trestem býti uveden vniveč! Toť, toť věčné na trestu „bytí“, že také bytí bude nutně zas na věky skutkem a vinou!</p>

  <p>,Leda že by se na konec vůle sama vykoupila a chtění že by se změnilo v nechtění –´: však znáte, bratří moji, tuto píseň a bajku šílenství!</p>

  <p>Vyvedl jsem vás od těchto písní a bajek, když jsem vás učil: ,vůle jest tvůrčí´.</p>

  <p>Vře ,Bylo´ jest zlomkem, hádankou, hrůznou náhodou – do té doby, až tvůrčí vůle k tomu přisvědčí: ,ale tak já jsem tomu chtěla!´</p>

  <p>Až tvůrčí vůle přisvědčí: ,Ale tak tomu chci! Tak tomu budu chtíti!´</p>

  <p>Ale pravila to již? A kdy se to stane? Byla vůle již zbavena postroje své vlastní pošetilosti?</p>

  <p>Stala se vůle již sama sobě osvoboditelkou, jež přináší radost? Odnaučila se duchu pomsty a všemu skřípění zubů?</p>

  <p>A kdo ji naučil smíření s časem, kdo ji naučil vyššímu, než je vše smíření?</p>

  <p>Vyššího cos nežli je vše smíření musí chtíti vůle, která jest vůlí k moci –: než jak je jí to možné? Kdo ji naučil též tomu, by chtěla nazpět?“ –</p>

  <p><br /></p>

  <p>Na tomto místě řeči však se stalo, že se Zarathustra pojednou zarazil a podobal na vlas tomu, kdo se nejvyšší měrou zalekne. S vyděšeným okem zíral na své žáky; jeho zrak jako by šípy probodával jejich myšlenky a obmysly. Po malé chvíli se však již zase smál a pravil udobřen:</p>

  <p>„Je těžké žiti s lidmi, protože mlčeti je tak těžké. A zvláště žvatlavému.“ -</p>

  <p><br /></p>

  <p>Tak pravil Zarathustra. Ale hrbáč naslouchal řeči a pokryl při tom svou tvář; a když slyšel Zarathustru se smáti, zvědavě vzhlédl a řekl pomalu:&nbsp;</p>

  <p>„Ale proč že Zarathustra jinak mluví k nám, než k svým žákům?“ Zarathustra odpověděl: „Co na tom zvláštního! S hrbatými je již dovoleno mluvit hrbatě!“</p>

  <p>„Dobrá, pravil hrbáč; a žákům - školákům je skoro dovoleno něco vyžvatlat</p>

  <p>Ale proč mluví Zarathustra k svým žákům přece jen jinak – než k sobě sám?“ –</p>

  <p>&nbsp;</p>
</body>
</html>
