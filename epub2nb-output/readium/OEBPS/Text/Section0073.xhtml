<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 30px; margin: 0px;}

  p.sgc-1 {text-align: justify;}

  p.sgc-3 {text-indent: 0px; margin: 0px; text-align: center;}
  h2.sgc-2 {text-align: center;}

  p.sgc-4 {font-style: italic}
  /*]]>*/
  </style>
</head>

<body class="sgc-1">
  <h3 id="heading_id_2">KOUZELNÍK.</h3>

  <p>1. Ale když Zarathustra zahýbal za skálu, uviděl nedaleko pod sebou na téže cestě člověka, jenž svými údy trhal jako pomatenec a posléze se na břicho vrhl k zemi. „Stůj! pravil Zarathustra svému srdci, onen muž, toť asi vyšší člověk, od něhož vyšel zlý výkřik úzkosti, – podívám se, je-li mu pomoci.“ Ale když doběhl na místo, kde člověk ležel na zemi, nalezl třesoucího se starce s vypoulenýma očima; a byt se Zarathustra sebe více namáhal, aby ho vzpřímil a postavil zas na nohy,, bylo to marné. A nešťastník, zdálo se, ani nepozoroval, že je někdo na blízku, nýbrž obracel se stále s dojímavými posuny, jako ten, kdo celým světem jest opuštěn a osamocen. Posléze však, po mnohém chvění, škubání a klubkovitém svíjení, jal se takto naříkati:</p>

  <p><br /></p>

  <p class="sgc-4">Kdo zahřeje, kdo má mne ještě rád?</p>

  <p class="sgc-4">Sem horké ruce!</p>

  <p class="sgc-4">A k srdci pánve uhlí!</p>

  <p class="sgc-4">Povalen, v hrůze,&nbsp;</p>

  <p class="sgc-4">jak polomrtvý, jemuž hřejí nohy, –&nbsp;</p>

  <p class="sgc-4">ach! neznámými zimnicemi zmítán,&nbsp;</p>

  <p class="sgc-4">pronikán šípy s hroty zmrzlými v ledu,&nbsp;</p>

  <p class="sgc-4">štván, myšlenko, tebou!&nbsp;</p>

  <p class="sgc-4">ty nevýslovná! zhalená! děsná!&nbsp;</p>

  <p class="sgc-4">Štván, lovce za mraky, tebou!&nbsp;</p>

  <p class="sgc-4">Tvým bleskem sklán,&nbsp;</p>

  <p class="sgc-4">ty výsměšné oko, jež na mne zíráš z temna: – tak ležím,&nbsp;</p>

  <p class="sgc-4">svíjím se, kroutím, týrán&nbsp;</p>

  <p class="sgc-4">věčnými mukami všemi,&nbsp;</p>

  <p class="sgc-4">tebou&nbsp;</p>

  <p class="sgc-4">zasažen, ty nejkrutější lovce,&nbsp;</p>

  <p class="sgc-4">ó – bože neznámý!</p>

  <p class="sgc-4"><br /></p>

  <p class="sgc-4">Hloub bodni!&nbsp;</p>

  <p class="sgc-4">a bodni zas!</p>

  <p class="sgc-4">Rozpíchej, rozraz mé srdce!</p>

  <p class="sgc-4">Nač tato muka&nbsp;</p>

  <p class="sgc-4">šípy otupenými?</p>

  <p class="sgc-4">Co zase zíráš,&nbsp;</p>

  <p class="sgc-4">po lidských lačně mukách,&nbsp;</p>

  <p class="sgc-4">ze zraků s blesky škodolibých bohů?</p>

  <p class="sgc-4">Ty zabít nechceš,&nbsp;</p>

  <p class="sgc-4">jen mučit, mučit?</p>

  <p class="sgc-4">Nač – mučit mne,&nbsp;</p>

  <p class="sgc-4">ó bože! škodolibý! neznámý! –</p>

  <p class="sgc-4"><br /></p>

  <p class="sgc-4">Haha! Plížíš se sem?</p>

  <p class="sgc-4">Ve chvíli půlnoční&nbsp;</p>

  <p class="sgc-4">čeho si žádáš? Mluv!</p>

  <p class="sgc-4">Tísníš mne, tlačíš –</p>

  <p class="sgc-4">ha! již příliš blízko!</p>

  <p class="sgc-4">Pryč! Pryč!</p>

  <p class="sgc-4">Slyšíš, jak dýchám,&nbsp;</p>

  <p class="sgc-4">zkoumáš tep mého srdce,&nbsp;</p>

  <p class="sgc-4">ty žárlivče –</p>

  <p class="sgc-4">na co jen žárlíš?</p>

  <p class="sgc-4">Pryč! Pryč! K čemu žebřík?</p>

  <p class="sgc-4">Chceš dovnitř&nbsp;</p>

  <p class="sgc-4">v mé srdce,&nbsp;</p>

  <p class="sgc-4">chceš dovnitř mých nejtajemnějších&nbsp;</p>

  <p class="sgc-4">myšlenek vlézt?</p>

  <p class="sgc-4">Nestoudný! Neznámý – lupiči!&nbsp;</p>

  <p class="sgc-4">Co si chceš uloupit?&nbsp;</p>

  <p class="sgc-4">Co si chceš vyslídit?&nbsp;</p>

  <p class="sgc-4">Co si chceš vymučit,&nbsp;</p>

  <p class="sgc-4">ty mučiteli! ty – katane bože!&nbsp;</p>

  <p class="sgc-4">Či mám se, jak pes,&nbsp;</p>

  <p class="sgc-4">před tebou válet?</p>

  <p class="sgc-4">Mám pokorně, nadšením bez sebe,&nbsp;</p>

  <p class="sgc-4">z lásky se před tebou vrtět?</p>

  <p class="sgc-4"><br /></p>

  <p class="sgc-4">Nadarmo! Bodej dál,&nbsp;</p>

  <p class="sgc-4">nejkrutší bodče! Ne,&nbsp;</p>

  <p class="sgc-4">ne pes, jen zvěř tvoje jsem,&nbsp;</p>

  <p class="sgc-4">ty lovce nejkrutší!</p>

  <p class="sgc-4">Tvůj zajatec nejpyšnější,&nbsp;</p>

  <p class="sgc-4">ty loupežníku za mračny!</p>

  <p class="sgc-4">Mluv, promluv!</p>

  <p class="sgc-4">Co na mne, zákeřníku, chceš?</p>

  <p class="sgc-4">Zhalený v blesky! Neznámý! Mluv,&nbsp;</p>

  <p class="sgc-4">co chceš, ty – bože neznámý?</p>

  <p class="sgc-4"><br /></p>

  <p class="sgc-4">Jak? výkupné?</p>

  <p class="sgc-4">Kolik chceš výkupného?</p>

  <p class="sgc-4">Chtěj mnoho – to radí má hrdost!</p>

  <p class="sgc-4">A mluv krátce – to radí druhá má hrdost!</p>

  <p class="sgc-4"><br /></p>

  <p class="sgc-4">Haha!</p>

  <p class="sgc-4">Mne – si žádáš? Mne?&nbsp;</p>

  <p class="sgc-4">Mne – celého mne?…</p>

  <p class="sgc-4"><br /></p>

  <p class="sgc-4">Haha!</p>

  <p class="sgc-4">A drásáš mne, blázne, blázne,&nbsp;</p>

  <p class="sgc-4">rozdrásáš hrdost mou?&nbsp;</p>

  <p class="sgc-4">Lásku mi dej – kdo mne zahřeje?&nbsp;</p>

  <p class="sgc-4">Kdo má mne ještě rád? – dej horké ruce,&nbsp;</p>

  <p class="sgc-4">dej k srdci pánve uhlí –&nbsp;</p>

  <p class="sgc-4">mně nejosamělejšímu,&nbsp;</p>

  <p class="sgc-4">jemuž led, ach, sedmerý led&nbsp;</p>

  <p class="sgc-4">i po nepřátelích,&nbsp;</p>

  <p class="sgc-4">po nepřátelích prahnouti káže,&nbsp;</p>

  <p class="sgc-4">dej, ano vzdej,&nbsp;</p>

  <p class="sgc-4">nejkrutší soku,&nbsp;</p>

  <p class="sgc-4">vzdej mně – sebe sám! - -</p>

  <p class="sgc-4"><br /></p>

  <p class="sgc-4">Ten tam!&nbsp;</p>

  <p class="sgc-4">I on mi unik,&nbsp;</p>

  <p class="sgc-4">můj poslední,&nbsp;</p>

  <p class="sgc-4">jediný druh,&nbsp;</p>

  <p class="sgc-4">můj veliký sok,&nbsp;</p>

  <p class="sgc-4">můj neznámý,&nbsp;</p>

  <p class="sgc-4">můj katan bůh! –</p>

  <p class="sgc-4"><br /></p>

  <p class="sgc-4">– Ne! Vrať se zas&nbsp;</p>

  <p class="sgc-4">se všemi mukami svými!</p>

  <p class="sgc-4">K poslednímu osamělých všech&nbsp;</p>

  <p class="sgc-4">ó, vrat se zas!</p>

  <p class="sgc-4">Všech slzí mých živoucí pramen&nbsp;</p>

  <p class="sgc-4">po tobě lká!</p>

  <p class="sgc-4">A v srdci mém poslední plamen –&nbsp;</p>

  <p class="sgc-4">tobě vzplá!&nbsp;</p>

  <p class="sgc-4">Ó, vrat se zas,&nbsp;</p>

  <p class="sgc-4">můj neznámý bože! můj bole! poslední - slasti má!</p>

  <p><br /></p>

  <p>2. Tu se však Zarathustra déle nezdržel, vzal hůl a vší silou bušil do naříkajícího. „Zadrž! volal naň se zuřivým smíchem, zadrž, ty herce! Ty penězokazi! Ty lháři z hloubi duše! Však tě poznávám!</p>

  <p>Však ti již zahřeji hnáty, zlý kouzelníku; dovedu dobře takovým jakos ty – zatápěti!“</p>

  <p>– „Ustaň, pravil stařec a vyskočil s půdy, nebij už, ó Zarathustro! Vždyť jsem to dělal jenom ve hře!&nbsp;</p>

  <p>Takové věci náleží k mému umění; s tebou samým chtěl jsem učinit zkoušku, když jsem ti tuto zkoušku předváděl! A věru, dobřes mne prohlédl!</p>

  <p>Ale také tys předvedl mi nemalou zkoušku sebe sama: jsi tvrdý, ty moudrý Zarathustro! Tvrdě bušíš svými ‚pravdami‘, tvůj obušek na mně vynucuje – tuto pravdu!“</p>

  <p>- „Nelichoť, odpověděl Zarathustra, stále ještě podrážděn, s temným pohledem, ty herce z hloubi duše! Jsi nepravý: co mluvíš – o pravdě!</p>

  <p>Ty páve pávů, ty moře ješitnosti, proč jsi přede mnou hrál, zlý kouzelníku, v koho měl jsem věřiti, kdyžs v takovéto podobě naříkal?“</p>

  <p>„Kajícníka ducha, pravil stařec, toho – jsem hrál: sám jsi kdys vynalezl to slovo –</p>

  <p>- hrál jsem básníka a kouzelníka, jenž sám proti sobě posléze obrací svého ducha, proměněného jsem hrál, jenž zmrzne svým zlým věděním a svědomím.</p>

  <p>A jenom doznej: trvalo dlouho, ó Zarathustro, než jsi prohlédl mé umění a lhaní! Věřils v mou tíseň, kdyžs mi hlavu držel oběma rukama,</p>

  <p>- slyšel jsem tě naříkati: ‚příliš málo ho milovali, příliš málo milovali!‘ Ze jsem tě do té míry podvedl, nad tím jásala v mém nitru moje zloba.“</p>

  <p>„Podvedls asi už obratnější lidi než jsem já, pravil Zarathustra tvrdě. Nejsem na stráži před podvodníky, musím býti bez prozíravosti: tak tomu chce můj úděl.</p>

  <p>Ty však – musíš podváděti: potud tě znám! Musíš vždy býti dvojznačný, troj-, čtyř-, pětiznačný! Ani, k čemu ses teď přiznal, nebylo mi zdaleka dosti pravdivé a nepravé!</p>

  <p>Zlý penězokazi, jak bys mohl jinak! I svou nemoc bys ještě líčidlem natřel, kdyby ses lékaři ukázal nahý.</p>

  <p>Taks právě přede mnou nalíčil svou lež, an jsi pravil: ‚vždyť jsem to dělal jenom ve hře!‘ Byla v tom i vážnost, neboť máš vskutku něco z kajícníka ducha!</p>

  <p>Dobře se v tobě vyznám: očarovals všechny, ale vůči tobě již ti nezbyla žádná lež ni lest, – sám sobě jsi odčarován!</p>

  <p>Sklidil jsi hnus, jedinou to svou pravdu. Ni slovo na tobě není již ryzí, tvá ústa však ano: totiž hnus, jenž ti lpí na ústech.“</p>

  <p>- „Kdo pak jsi! zvolal tu starý kouzelník vzdorným hlasem, kdo smí takto mluviti ke mně, k největšímu, který dnes žije?“ - a zelený blesk mu šlehl z oka po Zarathustrovi. Hned se však proměnil a pravil smutně:</p>

  <p>„Ó Zarathustro, jsem toho syt, a hnusí se mi má umem, nejsem velký, nač se přetvařovat! Ale víš to přec – hledal jsem velkost!</p>

  <p>Velkého člověka chtěl jsem představovati a mnohé jsem přemluvil:</p>

  <p>ale tato lež byla nad mé síly. O ni se lámu. O Zarathustro, všechno na mně jest lží; ale že hynu svou lží tento můj zánik jest ryzí!“ –</p>

  <p>„Ctí tě, pravil Zarathustra ponuře a shlížeje stranou, ctí tě, žes hledal velkost, ale prozrazuje tě to též. Nejsi velký.&nbsp;</p>

  <p>Zlý starý kouzelníku, toť tvé nejlepší a nejpoctivější, co na tobě ctím, že jsi se sebe nabažil a žes to vyslovil: ‚nejsem velký´.&nbsp;</p>

  <p>V tom tě ctím jakožto kajícníka ducha: a byt jen pro jediný dech a mžik, v tom jediném okamžení byls – ryzí.&nbsp;</p>

  <p>Ale rci, co hledáš zde v mých lesích a skalách? A položil-li ses do cesty mně, jakou zkoušku chtěl jsi se mnou učinit? proč jsi pokoušel mne?“ –</p>

  <p>Tak pravil Zarathustra, a oči se mu zajiskřily. Starý kouzelník chvíli mlčel, pak řekl: „Pokoušel jsem tě? Jen zkouším, jen hledám.</p>

  <p>Ó Zarathustro, hledám člověka pravého, ryzího, jednoduchého, jednoznačného, člověka s veškerou poctivostí, nádobu moudrosti, světce poznání, velkého člověka!</p>

  <p>Což nevíš, ó Zarathustro? Zarathustru hledám“</p>

  <p><br /></p>

  <p>- A zde mezi oběma nastalo dlouhé mlčení; Zarathustra se však hluboko sám do sebe ponořil, takže zavřel oči. A potom, vraceje se k rozmlouvajícímu, chopil se kouzelníkovy ruky a pravil, způsobně a úskočně:</p>

  <p>„Nuže dobrá! Tam nahoru vede cesta, tam leží Zarathustrova sluj. V ní smíš hledati, koho bys rád nalezl.</p>

  <p>A ptej se o radu mých zvířat, mého orla a mého hada: ti necht pomohou ti hledat. Má sluj však jest velká.</p>

  <p>Já sám ovšem – já posud neviděl velkého člověka. Co jest velké, pro to dnes oko nejjemnějších jest příliš hrubé. Jet říše luzy.&nbsp;</p>

  <p>Leckoho jsem již nalezl, jenž se natahoval a nadýmal, a lid křičel: ‚Vizte velkého člověka!‘ Ale co jsou platný všechny měchy!</p>

  <p>Posléze vyrazí vítr. Posléze pukne žába, jež se příliš dlouho nadýmala: a vyrazí vítr. Naduřelého píchati do břicha, to jmenuji záslužnou zábavou.</p>

  <p>Slyšte to, chlapci! Tento dnešek náleží luze: kdo tu ještě ví, co jest velké a co malé!</p>

  <p>Kdo by tu se zdarem hledal velkost! Jen blázen: bláznům se to zdaří.</p>

  <p>Hledáš velké lidi, podivný blázne? Kdo tě tomu naučil? Je dnes na to kdy? Ó ty zlý, jenž hledáš a zkoušíš, co mne – pokoušíš?“ - -</p>

  <p><br /></p>

  <p>Tak pravil Zarathustra, utěšen v srdci svém, a se smíchem kráčel dále svou cestou.</p>

  <p>&nbsp;</p>
</body>
</html>
