<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 30px; margin: 0px;}

  p.sgc-1 {text-align: justify;}

  p.sgc-3 {text-indent: 0px; margin: 0px; text-align: center;}
  h2.sgc-2 {text-align: center;}
  /*]]>*/
  </style>
</head>

<body class="sgc-1">
  <h3 id="heading_id_2">CO TŘEBA MÍJETI.</h3>

  <p>Tak, pomalu procházeje mnohým lidem a rozličnými městy, Zarathustra oklikami kráčel nazpět do svých hor a k své jeskyni. A hle, při tom se bezděky dostal též k bráně velkého města: tam k němu však přiskočil zpěněný blázen s rukama rozpřaženýma a vkročil mu do cesty. To pak byl týž blázen, jejž lid jmenoval „Zarathustrovou opicí“: neboť mu odposlouchal něco ze skladu a spádu jeho mluvy a také si rád vypůjčovával z pokladu jeho moudrosti. A blázen jal se k Zarathustrovi takto řečniti:&nbsp;</p>

  <p>„Ó Zarathustro, zde jest velké město: zde nemáš čeho pohledávat a všeho tu můžeš pozbýt.&nbsp;</p>

  <p>Proč by ses brodil tímto bahnem? Měj přece soucit se svou nohou! Raději plivni na městskou bránu – a odejdi!&nbsp;</p>

  <p>Zde jest peklo pro myšlenky poustevníků: zde velké myšlenky se za živa smaží a vařením se rozmělní.&nbsp;</p>

  <p>Zde všechny velké city zetlí: zde smějí jen cvakavě vychrtlé citečky cvakat!</p>

  <p>Necítíš porážku a stravovny ducha? Nekouří se z tohoto města výpary poráženého ducha?</p>

  <p>Nevidíš viseti duše jako vykuchané špinavé cáry? – A z těch cárů nadělají novin!</p>

  <p>Neslyšíš, jak duch se tu stal hříčkou slov? Jak zvrací odpornou v břečku slov? – A z té břečky nadělají novin!</p>

  <p>Štvou se navzájem a nevědí, kam. Rozpalují se navzájem a nevědí, proč. Břinkají svým plechem, cinkají svým zlatem.</p>

  <p>Jsou studení a hledají teplo u pálených vod; jsou uříceni a hledají chládek u zamrzlých duchů; jsou všichni zkaženi neduhem a nakaženi veřejným míněním.</p>

  <p>Zde jsou doma všechny chtíče a hříchy; ale jsou tu též ctnostní, je tu slušně v službě mnoho dovedné ctnosti: –</p>

  <p>Mnoho slušné služebné ctnosti s prsty písařskými a s tvrdým masem k vysedání, vyčkávání, s požehnáním malých náprsních hvězd a s vycpanými dcerkami bez zadnic.</p>

  <p>Je tu také mnoho pobožnosti, mnoho věřícího patolízalství a slintavého blátolíbalství před bohem zástupů.</p>

  <p>Vždyt ‚s hůry‘ kape hvězda i slina milosti; vzhůru touží každá neohvězděná hrud.</p>

  <p>Měsíc má svůj dvůr a dvůr své hejno náměsíčních stvůr: ke všemu však, co přichází od dvora, modlí se žebrácká luza a všecka ochotná žebrácká ctnost.</p>

  <p>‚Sloužím, sloužíš, sloužíme* – takto vysílá všechna ochotná služebná ctnost své modlitby vzhůru ke knížeti: aby zasloužená hvězda konečně se přibodla na úzká prsa!</p>

  <p>Ale měsíc točí se zas kolem všeho pozemského: a tak se kníže zas točí kolem nejpozemštějšího –: kolem zlata kramářů.</p>

  <p>Bůh, jenž vládne nad zástupy, nevládne nad zlatými pruty; kníže míní, ale kramář – mění!</p>

  <p>Při všem, co je v tobě jasného, silného, dobrého, ó Zarathustro! Plivni na toto město kramářů a odejdi!</p>

  <p>Zde všemi žilami všechna krev plyne jak hnijící zpěněný louh a lenivá louž: plivni na velké město, na tu smrdutou stoku všech vyvrhlých pěn!</p>

  <p>Plivni na město přimáčknutých duší a úzkých prsou, špičatých očí, lepkavých prstůna město dotěrných, nestoudných,&nbsp;</p>

  <p>na město písálků, pisklounů, na město přetopených ctižádostivců:&nbsp;</p>

  <p>kde všechno podezřelé a vetřelé, zpuchřelé, schmuřené, zduřené, vše zlotřilé a buřičské hnije a hnisá:&nbsp;</p>

  <p>plivni na velké město a odejdi!“</p>

  <p><br /></p>

  <p>Zde však Zarathustra přerušil zpěněného blázna a ústa mu přidržel.</p>

  <p>„Ustaň konečně! zvolal Zarathustra, hnusí se mi již dávno tvá řeč a tvé způsoby! Proč jsi tak dlouho přebýval u bahna, až jsi se sám stal žabou a ropuchou?</p>

  <p>Neplyne teď i tvými žilami krev líná jako louh a louž, že jsi se naučil tak utrhačně kuňkat?</p>

  <p>Proč jsi nešel do lesa? Či neoral zemi? Zdaž moře není plno zelených ostrovu?&nbsp;</p>

  <p>Pohrdám tvým pohrdáním; a mne-lis varoval, – pročs nevaroval sám sebe?</p>

  <p>Jediné z lásky nechť mi vzlétne mé pohrdání a můj varovný pták: a nikoli z bahna! –&nbsp;</p>

  <p>Jmenují tě mou opicí, ty zpěněný blázne: já tě však jmenuji svým chrochtavým prasetem, – chrochtáním zkazíš mi ještě mou chválu bláznovství.</p>

  <p>Co pak to bylo, čím jsi se poprvé rozchrochtal? Ze ti nikdo s dostatek nelichotil: – proto jsi se posadil k tomuto výkalu, abys měl, proč hodně chrochtat, – abys měl, proč hodně se mstítl Msta totiž, ty ješitný blázne, toť celý tvůj zpěněný vztek, já jsem tě dobře uhodl!</p>

  <p>Tvé bláznovské slovo škodí však mně, i tam, kde máš pravdu!</p>

  <p>A i kdyby Zarathustrovo slovo bylo stokráte v právu: ty bys mým slovem vždy – bezpráví páchali</p>

  <p>Tak pravil Zarathustra; a pohlédl na velké město, vzdychl a dlouho mlčel. Posléze řekl:</p>

  <p><br /></p>

  <p>Hnusí se mi též toto město a nejen tento blázen. Zde ani tam nic se nedá zlepšit, nic se nedá zhoršit.</p>

  <p>Běda tomuto velkému městu! – A rád bych již viděl ohnivý sloup, v němž bude spáleno!</p>

  <p>Neb takové ohnivé sloupy nezbytně půjdou před velkým polednem. Než to má svůj čas a zvláštní svůj osud. –</p>

  <p>Toto poučení dávám však tobě, blázne, na rozloučenou: čeho nelze již milovati, to – míjejí!</p>

  <p><br /></p>

  <p>Tak pravil Zarathustra a minul blázna i velké město.</p>

  <p>&nbsp;</p>
</body>
</html>
