<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 30px; margin: 0px;}

  p.sgc-1 {text-align: justify;}

  p.sgc-3 {text-indent: 0px; margin: 0px; text-align: center;}
  h2.sgc-2 {text-align: center;}
  /*]]>*/
  </style>
</head>

<body class="sgc-1">
  <h3 id="heading_id_2">OBĚTOVÁNÍ MEDU.</h3>

  <p>A zase běžely měsíce a léta přes Zarathustrovu duši, a on toho nedbal; ale vlas mu zbělel. Jednoho dne, když seděl na kameni před svou slují a tiše se díval do dálky, – a jest odtamtud vidět na širé moře a do dálky přes točité propasti –, tu zamyšleně kol něho obcházela jeho zvířata a posléze se postavila před něj.</p>

  <p>„Ó Zarathustro, pravila, díváš se as do dálky za svým štěstím?“ – „Co záleží na štěstí! odpověděl, již dávno nedychtím po štěstí, já dychtím po svém díle „ – „Ó Zarathustro, dala se zvířata znovu do řeči, to pravíš proto, že jsi z těch, kdož mají dobra více než dost. Což neležíš v nebesky modrém jezeře štěstí?“ – „Vy šašci, odpověděl Zarathustra a usmíval se, jak dobře jste zvolili příměr! Víte však též, že moje štěstí jest těžké a že není jako plynulá vodní vlna: doléhá na mne a nespouští se mne, lepí se jako rozpuštěná smůla.“ –</p>

  <p>Tu zvířata znovu zamyšleně kol něho obcházela a pak se opět před něj postavila. „Ó Zarathustro, pravila, proto tedy sám stále žloutneš a černáš, ačkoli tvůj vlas již již vyhlíží bělostně a jako len? Jen pohled, sedíš ve své smůle!“ – „Co to pravíte, má zvířata, řekl Zarathustra a zasmál se, věru, rouhal jsem se, an jsem mluvil o smůle. Jako mně, vede se všem plodům, jež dozrávají. Medem, jejž mám v žilách, moje krev houstne a duše má se utišuje.“ – „Tak tomu asi jest, ó Zarathustro, odpověděla zvířata a lísala se k němu; ale nevystoupíš dnes někam na vysokou horu? Vzduch je čistý, a je dnes viděti větší kus světa než kdy jindy.“ – „Ano, má zvířata, odpověděl, radíte dobře a dle přání mého srdce: vystoupím dnes na vysokou horu! Dbejte jen, aby mi tam byl po ruce med, žlutý, bílý, dobrý, ledově čerstvý med ze zlatých pláství. Neb vězte, ten med nahoře přinesu v obět.“ –&nbsp;</p>

  <p>Ale když byl Zarathustra nahoře na vrcholu, propustil svá zvířata, jež ho doprovodila, a poznal, že nyní je samoten: – i zasmál se z plna srdce, ohlédl se a promluvil, řka:</p>

  <p>Že jsem mluvil o obětech a obětování medu, to byla jen lest mé řeči a věru, užitečná pošetilost! Zde nahoře smím již mluviti svobodněji, než před poustevnickými slujemi a poustevnickými zvířaty.</p>

  <p>K čemu obětovat! Promarním, co se mi daruje, já marnotratník s tisícem rukou: jak bych tomu směl ještě říkati – obět!</p>

  <p>A když jsem si přál medu, přál jsem si jen vnadidla a sladké slize a sladké strdi, po níž i medvědi bručouni a podivní mrzutí zlí ptáci olizují jazyk:&nbsp;</p>

  <p>přál jsem si nejlepšího vnadidla, jakého třeba honcům a rybo-lovcům. Neb je-li svět jako temná obora a jako libosad všech divokých honců, zdá se mi ještě spíše a raději býti mořem propastně bohatým,mořem plným pestrých ryb a raků,&nbsp;</p>

  <p>mořem, na něž i bozi mají asi chuť, toužíce stát se tam rybáři a vrhati tam sítě: tak bohat je svět podivnými věcmi, jak velkými tak malými!</p>

  <p>A zvláště lidský svět, lidské moře: – po něm ted házím zlatou svou udici a volám: rozevři se, lidská propasti!</p>

  <p>Rozevři se a vyvrž mi své ryby a blyskotavé raky! Nejlepším vnadidlem si dnes navnazuji nejpodivnější lidské ryby!&nbsp;</p>

  <p>své štěstí samo dnes házím do všech prostorů a dálek, mezi východ, poledne a západ, zda se nenaučí mnoho lidských ryb trhat a tahat za mé štěstí a třepotat se na něm,</p>

  <p>až se zakousnou do mých ostrých skrytých háků a dostanou do mojí výšky, ty nejpestřejší propastné rybky, nahoru k nejzlomyslnějšímu všech rybářů.</p>

  <p>Tím totiž jsem od základu a od počátku, neboť přitahuji lidi a utahuji, do výšky táhnu a za uši tahám, já pěstoun a pěstitel a ukazňovatel, jenž ne nadarmo kdys promluvil k svému srdci: „Staň se tím, jímž jsi!“</p>

  <p>Tak tedy nechť nyní lidé přicházejí ke mně nahoru: neb ještě čekám na znamení, jež by zvěstovala, že je čas k mému sestupu; ještě sám nesestupuji mezi lidi a nezanikám mezi nimi, jak jest mi souzeno.</p>

  <p>Proto zde čekám, úskočně a výsměšně na vysokých horách, ne netrpělivě, ne trpělivě, nýbrž jako ten, kdo i trpělivosti se odnaučil, – protože již „netrpí“.</p>

  <p>Můj osud mi totiž poprava času: asi že na mne zapomněl? Či sedí ve stínu za velkým kamenem a lapá mouchy?</p>

  <p>A věru, mám jej rád, ten svůj věčný osud, za to, že mne neštve a netísní a že mi nechává pokdy k šprýmům a zlomyslnostem: a tak jsem dnes vystoupil na tuto vysokou horu, abych odtud lovil ryby.</p>

  <p>Lovil kdo kdy ryby na vysokých horách? A třeba že to je bláznovství, co zde nahoře tropím a robím: raději přece bláznovství, než abych tam dole samým čekáním se stal slavnostním a sežloutnul a sezelenal –</p>

  <p>– než abych se nadýmal samým čekáním a chrlil hněv, řval jako posvátný vichr z hor a netrpělivě volal dolů do údolí: „Slyšte, sice vás zmrskám boží metlou!“</p>

  <p>Ne že bych se proto rozzlobil na takové hněvivce: mohu se jim vysmáti, a to mi stačí! Vždyť je nezbytno, aby byly netrpělivý, ty velké rachotící bubny, které se k slovu dostanou dnes nebo nikdy!</p>

  <p>Já však a osud můj – my nemluvíme k době dnešní, my nemluvíme ani k době „Nikdy“: my již máme k mluvení trpělivost i čas. ba nadbytek času. Neb jednou přec nezbytně přijde a nesmí nás minouti.</p>

  <p>Kdo že jednou nezbytně přijde a nesmí nás minouti? Náš veliký Hazar, to jest naše veliká vzdálená říše člověka, Zarathustrova říše tisíce let</p>

  <p>Jak vzdálené jest asi, co takto jest „vzdáleno“? co mi po toni! Proto však mi to přece není méně jisto –, oběma nohama pevně a bezpečně stojím na této půdě,na věčné půdě, na tvrdé pražule, na této nejvyšší nejtvrdší pra-hoře, k níž přicházejí všichni vichrové jakožto k rozvětří, tázajíce se Kde? a Odkud? a K jakému cíli?</p>

  <p>Zde směj se, směj, má světlá zdravá zlomyslnosti! S vysokých hor vrz dolů svůj blyskotavý výsměch a smích! Návnad mi svým blyskotáním nejkrásnější ze všech lidských ryb!</p>

  <p>A co ve všech mořích náleží mně, mé vlastnictví a mou podstatu na všech věcech – to mi vylov, to ke mně nahoru vznes: na to čekám, já nejzlomyslnější všech rybářů.</p>

  <p>Ven v dáli, v dál, má udice! Dovnitř a dolů, vnadidlo mého štěstí! Ukrop svou nejsladší rosu, ty mede srdce mého! Zakousni se, má udice, do břicha všeho černého trudu!</p>

  <p>Ven v dáli, v dál, mé oko! O, jaké mořské pláně kol mne, jaké zašeřené lidské budoucnosti! A nade mnou – jaké zrůžovělé ticho! Jaké blankytné mlčení!</p>

  <p>&nbsp;</p>
</body>
</html>
