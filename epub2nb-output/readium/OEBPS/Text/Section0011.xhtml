<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 30px; margin: 0px;}

  p.sgc-1 {text-align: justify;}

  p.sgc-3 {text-indent: 0px; margin: 0px; text-align: center;}
  h2.sgc-2 {text-align: center;}
  /*]]>*/
  </style>
</head>

<body class="sgc-1">
  <h3 id="heading_id_2">O ČTENÍ A PSANÍ.</h3>

  <p>Ze všeho, co je psáno, miluji jen to, co kdo píše svou krví. Piš krví: a zvíš, krev že je duchem.&nbsp;</p>

  <p>Nelze snadno rozuměti cizí krvi: v nenávisti mám čtoucí zahaleče. Kdo čtenáře zná, pro čtenáře nic už nedělá. Ještě sto let čtenářů</p>

  <p>– a duch sám zatuchne. To, že kdokoli smí se učiti číst, nezkazí posléze jen psaní, než i přemýšlení.</p>

  <p>Kdysi duch byl, bohem, pak se stal člověkem, ba nyní stává se – luzou.</p>

  <p>Kdo píše krví a průpovědmi, nechce, aby ho čtli, nýbrž by se mu učili na paměť.</p>

  <p>V horách je nejbližší cesta s vrcholu na vrchol: ale k tomu je třeba, bys měl dlouhé nohy. Průpovědi mají býti vrcholy: a ti, k nimž se mluví, lidé velcí a vysoce vzrostlí.</p>

  <p>Vzduch řídký a čistý, nebezpečenství blízko a v duchu samou radostnou zlobu: tak se to dobře vespolek snáší.</p>

  <p>Chci kolem sebe mít skřítky, neb jsem odvážný. Odvaha, jež zaplašuje příšery, sama si vytváří skřítky, – odvaha chce se smát</p>

  <p>Já již necítím s vámi: toto mračno, jež vidím pod sebou, tato čerň a tato tíha, které se směji, – právě to jest mračno vašich bouřek.</p>

  <p>Vzhlížíte vzhůru, toužíte-li po povznesení. A já shlížím dolů, protože povznesen jsem.&nbsp;</p>

  <p>Kdo z vás dovede se smát a spolu být povznesen?&nbsp;</p>

  <p>Kdo stoupá po nejstrmějších horách, směje se všem truchlochrám i truchlo-vážnostem.&nbsp;</p>

  <p>Odvážnými, bezstarostnými, výsměšnými, násilnickými – tak nás chce moudrost: je ženou a nemiluje nikdy než muže válečníka.&nbsp;</p>

  <p>Pravíte mi: „těžko snášeti život“. Ale k čemu byste dopoledne měli svou pýchu a k večeru svou oddanost?&nbsp;</p>

  <p>Těžko snášeti život: ale nebuďte mi přece tak mazliví! Jsme všichni dohromady oslové a oslice a máme vzít pěkně na sebe svůj náklad.</p>

  <p>Co nám společného s růžovým poupátkem, které se chví, že kapka rosy mu leží na těle? Pravda: milujeme život, že jsme uvykli ne životu, než milování. Je vždy něco bláznovství v lásce. Ale vždy také něco rozumu</p>

  <p>V bláznovství.</p>

  <p>A též mně, jenž životu přeji, zdá se, že motýl i bublina i co se jiní podobá mezi lidmi, ví o štěstí nejvíce.</p>

  <p>Vidět, jak se třepotají ony pošetilé půvabné pohyblivé dušičky – to svádí Zarathustru k slzám a písním.</p>

  <p>Jen v toho boha bych věřil, který by uměl tančit.</p>

  <p>A když jsem viděl svého ďábla, shledal jsem Ho vážným, důkladným, hlubokým, slavnostním: byl to duch tíže – jím padají všechny věci.</p>

  <p>Nikoli hněvem, leč smíchem se zabíjí. Vzhůru, zabme ducha tíže!</p>

  <p>Naučil jsem se chodit: od té doby si nebráním v běhu. Naučil –jsem se létat: od té doby nechci býti teprve strkán, mám-li se hnouti.</p>

  <p>Teď jsem lehký, teď letím, teď sebe zřím pod sebou, teď bůh mým nitrem tančí. –</p>

  <p><br /></p>

  <p>Tak pravil Zarathustra.</p>

  <p>&nbsp;</p>

  <p><br /></p>
</body>
</html>
