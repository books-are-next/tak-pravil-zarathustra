<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 30px; margin: 0px;}

  p.sgc-1 {text-align: justify;}

  p.sgc-3 {text-indent: 0px; margin: 0px; text-align: center;}
  h2.sgc-2 {text-align: center;}

  p.sgc-4 {font-style: italic}
  /*]]>*/
  </style>
</head>

<body class="sgc-1">
  <h3 id="heading_id_2">ROZHOVOR S KRÁLI.</h3>

  <p><br /></p>

  <p>1. A ni hodinu ještě neputoval Zarathustra svými horami a lesy, tu pojednou shlédl zvláštní průvod. Právě po cestě, jíž směřoval dolů, kráčeli dva králové, zdobení korunami a nachovými pásy, pestří jako ptáci plameňáci: a před sebou hnali osla, obtěžkaného nákladem. „Co chtějí tito králové v mé říši?“ pravil Zarathustra udiven svému srdci a rychle se skryl za keř. Ale když králové došli až k němu, řekl polohlasem, jako by mluvil k sobě sám: „Zvláštní! Zvláštní! Jak se to rýmuje? Dvé králů zřím – a jen jednoho osla!“&nbsp;</p>

  <p>Tu se oba králové zastavili, usmáli se, pohlédli na místo, odkud zazníval hlas, a pak sami sobě pohlédli do tváře. „Cos takového si našinec také myslívá, pravil král po pravici, ale neřekne to nahlas.“&nbsp;</p>

  <p>Král po levici však pokrčil rameny a odpověděl: „Je to patrně pasák koz. Anebo poustevník, jenž příliš dlouho žil mezi skalami a stromy. Neboť nemít společnosti – to také kazí dobré mravy.“</p>

  <p>„Dobré mravy? odvětil nevrle a hořce druhý král: komu pak my chceme utéci? Čemu jinému než ‚dobrým mravům‘? Než té naší ‚dobré společnosti‘?</p>

  <p>Raději věru žít mezi poustevníky a pasáky koz, než s naší pozlacenou, nepravou luzou, pomazanou líčidlem – třeba že si říká ‚dobrá společnost‘,</p>

  <p>– třeba že si říká ‚šlechta‘. Ale je tam všechno lživé a shnilé, především krev, dík starým špatným nemocem a špatnějším mastičkářům.</p>

  <p>Nejlepší ještě a nejmilejší je mi dnes zdravý sedlák, hrubý, lstný, tvrdošíjný, setrvačný: to je dnes nejvznešenější stav.</p>

  <p>Sedlák je dnes nejlepší; a selský stav měl by být pánem! Ale je to říše luzy –nedám si již ničeho namlouvat. A luza, to jest: míchanice.</p>

  <p>Míchanice luzy: v té je všechno se vším spářeno, světec a lok a zeman a žid a jakékoli dobytče z archy Noemovy.</p>

  <p>Dobré mravy! Všechno jest u nás lživé a shnilé. Nikdo již neumí uctívati: před tím právě prcháme. Jsou to nasládlí dotěrní psi, pozlacují listy palmové.</p>

  <p>Tento hnus mne rdousí, že my králové sami jsme nasákli lží, že jsme ověšeni a zakukleni starou sežloutlou nádherou po dědech, že jsme pamětní peníze pro nejhloupější a nejchytřejší a pro každého, kdo dnes obchoduje s mocí!</p>

  <p>My nejsme prví – a musíme přec prvé představovati: toto pod-vodnictví se nám konečně přejedlo a zhnusilo.</p>

  <p>Luze jsme se chtěli vyhnout, všem těm dotěrným pisklounům a písálkům, tomu zápachu kupčíků, té žebrotě ctižádostivců, tomu smrdutému dechu –: fi, žiti mezi luzou, fi, mezi luzou představovati prvé! Ach, hnus, hnus, hnus! Co ještě záleží na nás králích!“ –</p>

  <p>„Tvá stará nemoc tě přepadá, pravil tu král po levici, hnus tě přepadá, ubohý můj bratře. Ale vždyť víš, že nás někdo poslouchá.“</p>

  <p>Zarathustra, jenž těmto řečem byl rozevřel uši a oči, zvedl se ihned ze svého úkrytu, přistoupil ke králům a jal se mluviti:</p>

  <p>„Jenž vás tu poslouchá, jenž rád vás poslouchá, vy králové, jmenuje se Zarathustra.</p>

  <p>Jsem Zarathustra, jenž kdysi děl: ‚Co záleží ještě na králích!‘ Promiňte mi, měl jsem radost, když jste si řekli: ‚co ještě záleží na nás králích!‘</p>

  <p>Zde však jest moje říše a vláda: čeho as pohledáváte v mé říši? Snad jste však cestou nalezli, co já hledám: totiž vyššího člověka.“</p>

  <p>Když to králové slyšeli, udeřili se do prsou a pravili jedněmi ústy: „Jsme poznáni!</p>

  <p>Mečem tohoto slova roztínáš nejhustší temnotu našeho srdce. Odkryls naši tíseň, neboť hled! putujeme, bychom nalezli vyššího člověka –</p>

  <p>- člověka, jenž jest vyšší nás: třeba že jsme králové. Jemu přivádíme tohoto osla. Nejvyšší člověk má totiž na zemi býti též nejvyšším pánem.</p>

  <p>Není tvrdšího neštěstí ve všem lidském osudu, než nejsou-li mocní tohoto světa též prvými lidmi. Pak vše se stává lživým a křivým a nehorázným.</p>

  <p>A jsou-li dokonce posledními a jsou-li spíše dobytkem než lidmi: pak luza stoupá a stoupá v ceně, ba posléze promluví ctnost luzy: ‚hle, já sama jsem ctnost‘.“ –</p>

  <p>Co jsem to zaslechl? odpověděl Zarathustra; jaká moudrost u králů! Jsem nadšen, a věru, mám již chuť, abych to dal do rýmů: třeba že to budou rýmy, jež se nehodí pro každé ucho. Dávno jsem se již odnaučil ohledům na dlouhé uši. Nuže dobrá! Nuže vzhůru!</p>

  <p>(Zde se však stalo, že i osel se dostal k slovu: a řekl zřetelně a se zlou vůlí, jakoby na znamení souhlasu, i-a.)</p>

  <p><br /></p>

  <p class="sgc-4">Kdys prala – psali prvý spásy rok –</p>

  <p class="sgc-4">Sibylla špitá (neopil jí mok):</p>

  <p class="sgc-4">„Ten svět nám kles!</p>

  <p class="sgc-4">Zel, úpadek! A je to bída dnes!</p>

  <p class="sgc-4">Řím k nevěstkám a k nevěstkářům dal se,&nbsp;</p>

  <p class="sgc-4">kles Caesar k dobytku, bůh – židem stal se!“</p>

  <p><br /></p>

  <p>2. Králové se pásli na těchto Zarathustrových rýmech; král po pravici však děl: „ó Zarathustro, jak bylo dobře, že jsme se vypravili, abychom tě shlédli!&nbsp;</p>

  <p>Tví nepřátelé nám totiž ukazovali tvůj obraz ve svém zrcadle: tu jsi se šklebil jako dabei a potupně jsi se smál: i báli jsme se tě.</p>

  <p>Ale co plátno! Stále znovu jsi nás bodal svými průpovědím do ucha i srdce. Tu jsme posléze pravili: co záleží na tom, jak vypadá!</p>

  <p>Musíme jej slyšeti, musíme slyšeti toho, jenž hlásá: ‚mír máte milovati jakožto prostředek nových válek, a krátký mír více než dlouhý!‘</p>

  <p>Nikdo ještě nepromluvil tak bojovných slov: ‚Co jest dobré? Býti statečný jest dobré. Je to dobrá válka, jež světí každou věc´</p>

  <p>Ó Zarathustro, krev našich otců se při takových slovech pohnula v našem těle: to bylo jako řeč jara k starým vinným sudům.</p>

  <p>Když se meče do sebe vplétaly jako rudě skvrnití hadi, tu si naši otcové zamilovávali život; slunce každého míru zdálo se jim vlažné a mdlé, dlouhý mír však působil stud.</p>

  <p>Jak vzdychali naši otcové, viděli-li na zdi se blyskotat čisté vyschlé meče! Jak ony meče, tak sami žíznili po válce. Meč totiž chce piti krev a blyští se chtivostí.“</p>

  <p>– Když králové takto horlivě vyprávěli a žvatlali o štěstí svých otců, přepadla Zarathustru nemalá chuť, by se jich horlivosti vysmál: neb zřejmě to byli náramně mírumilovní králové, jež viděl před sebou, králové se starými jemnými tvářemi. Přemohl se však. „Nuže dobrá! pravil, oním směrem vede cesta, tam leží Zarathustrova sluj; a po tomto dni bude dlouhý večer! Tecí mne však výkřik úzkosti spěšně od vás odvolává.</p>

  <p>Ctí mou sluj, chtějí-li králové v ní sedět a čekat: ale bude vám arci dlouho čekat!</p>

  <p>Ostatně, co na tom? Kde se dnes člověk lépe učí čekat než u dvorů? A zda králů veškerá zbylá ctnost nesluje dnes: uměli čekat?“ –</p>

  <p><br /></p>

  <p>Tak pravil Zarathustra.</p>

  <p>&nbsp;</p>
</body>
</html>
