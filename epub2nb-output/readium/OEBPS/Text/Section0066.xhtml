<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 30px; margin: 0px;}

  p.sgc-1 {text-align: justify;}

  p.sgc-3 {text-indent: 0px; margin: 0px; text-align: center;}
  h2.sgc-2 {text-align: center;}

  blockquote.sgc-4 {margin: 0 0 0 40px; border: none; padding: 0px;}
  /*]]>*/
  </style>
</head>

<body class="sgc-1">
  <h3 id="heading_id_2">DRUHÁ TANEČNÍ PÍSEŇ.</h3>

  <p>1. „Ve tvé oko jsem nedávno pohlédl, živote, ženo: zlato jsem viděl se kmitat v nočním tvém oku, – tou rozkoší se zastavilo mé srdce:</p>

  <p>- zlatý člun jsem viděl se kmitat na nočních vodách, klesající, plesající, teď vodu ssající, zas v pozdrav plající, zlatý, houpavý člun!</p>

  <p>Po mé noze, jíž bylo zuřivě do tance, se vymrštil tvůj hled, tvůj houpavý hled, jenž se ptal, jenž se smál a jenž tál.</p>

  <p>Dvakrát jen tvé ručky zachřestily řehtačkou – tu houpala se již má noha v zuřivosti tance. –</p>

  <p>Mé paty se vzepialy, naslouchaly mé prsty, zda chápati, ženo, tě mohou: vždyť tanečníkovo ucho – jest v prstech u jeho nohou!</p>

  <p>K tobě jsem skočil: tu couvlas před chvatem mého skoku; a jazyk létavých vlasů tvých prchavých mi zablýskl v oku!</p>

  <p>Pryč od tebe jsem skočil a pryč od tvých zmijí: tu stojíš, ke mně se kloníš a touha v tvé oko se vpíjí!</p>

  <p>Pohledem křivým – mne učíš křivým cestám; na křivých cestách můj krok se stává – lstivým!</p>

  <p>Mám strach, jsi-li blízká, mám na dálku tě v lásce; tvůj útěk mne za sebou vábí, tebe hledat mne trápí: – trpím; vše rád bych trpěl, ty-li jsi v sázce!</p>

  <p>Ty, jejíž chlad zažehuje, jejíž zášť objímá, jejíž útěk zavazuje, jejíž výsměch – dojímá:</p>

  <p>kdo by tě v zášti neměl, velká, jež zavazuješ a zahazuješ, pokušitelko ty útěkem děsící, těšící! Kdo by tě v lásce neměl, jež nejsi vinna, ty s větrem o závod čilá i činná, ty s okem dítěte hřešící!</p>

  <p>Kam táhneš mne teď, ty zmatku a zmetku? A teď zas přede mnou prcháš, ty sladce nevděčný šotku a skřítku!</p>

  <p>Já za tebou tančím, za tebou jdu, byt tvoje stopa se nevtiskla v prsť. Kde jsi? Ó, ruku mi dej! Či jediný jen prst!</p>

  <p>Zde zabloudíme: ve spleti těch houštin a slují! – Stůj! Ni krok! Nevidíš? Výři zde obletují.</p>

  <p>Ty výre! Netopýre! Já mám ti bláznem být? Kde to jsme? U psů ty ses učila štěkat a výt.</p>

  <p>Jak něžně na mne ceníš úběl svých zoubků, jak zlé tvé oči proti mně z pod srstnatých srší chloupků!&nbsp;</p>

  <p>Toť tanec: cestou necestou se mnou se proháníš: já myslivec: a ty – můj pes? či jsi můj kamzík spíš?&nbsp;</p>

  <p>Teď podél mne! Jen zhurta v svém zlovolném poskoku!&nbsp;</p>

  <p>Teď vyskoč! A přeskoč! – Běda! Tu sám jsem upadl ve skoku!&nbsp;</p>

  <p>Ó, viz, já ležím, ty svévoli, a prosím o milost! Rád bych s tebou šel něžnější stezkou – vždyť znáš jich dost!</p>

  <p>- po stezce lásky houštinou tichou a smavou! Či po břehu jezera, hleď, kde zlaté tančící rybky plavou!</p>

  <p>Ty jsi teď mdlá? Hle, onde jsou ovce a červánky tam plají: zda není krásné spát, když ovčáci na flétnu hrají?</p>

  <p>Jsi tak docela mdlá? Dej pažím svým klesnout, já donesu tě tam lehce! A žízeň-li máš, – já něco bych měl, však ústům tvým pít se to nechce!</p>

  <p>Ó proklaté hladké hádě! Ta čarodějka! rychlejší srny a laňky! Kam poděla se? A na mé tváři od její ruky dvě červené skvrny a kaňky!</p>

  <p>Mám toho věru již dost, tvým ovčím ovčákem abych byl vždy! Ty čarodějko, já dosud ti zpíval: teď křičet budeš mi ty!&nbsp;</p>

  <p>Do taktu k mému biči ty mi teď tanči a křič! Ach, jak jsem rád, že jsem nezapomněl vzíti s sebou svůj bič!“ –</p>

  <p><br /></p>

  <p>2. Tu odpověděl mi život s rukama na svých hezounkých ouškách:</p>

  <p><br /></p>

  <p>„Ó Zarathustro! Nepráskej mi tak strašlivě svým bičem! Vždyť víš: Lomoz – myšlenek smrt: a právě mi přicházejí tak něžné myšlenky.</p>

  <p>Jsme oba dva praví ničemové v dobrém a ničemové ve zlém. Mimo dobro a zlo jsme nalezli svůj ostrov a zelenou svou louku – my sami dva! A proto již je třeba, bychom spolu byli za dobře!</p>

  <p>A třeba se nemilujeme z hloubi –, což nutno na sebe sočit, když se nemilujeme z hloubi?&nbsp;</p>

  <p>A že jsem s tebou za dobře a často více, to víš: to proto, že žárlím na tvoji moudrost. Ó, ta zbrklá stará bláznivá moudrost!&nbsp;</p>

  <p>Kdyby ti jednou utekla tvá moudrost, ach! tu by ti rychle utekla také má láska.“ –</p>

  <p><br /></p>

  <p>Po té se žena - život ohlédla zamyšleně na zad i kol a řekla potichu: „Ó Zarathustro, nejsi mi dost věrný!</p>

  <p>Nemiluješ mne ani zdaleka tolik, co tvrdíš; vím, pomýšlíš na to, že mne brzy opustíš.</p>

  <p>Je starý těžký těžký bručící zvon: a bručí v noci až nahoru k tvé jeskyni:&nbsp;</p>

  <p>- slyšíš-li ten zvon o půlnoci odbíjet hodiny, myslíš na to mezi prvou a dvanáctou -</p>

  <p>- myslíš na to, vím, ó Zarathustro, že v brzku chceš mne opustit!“ –</p>

  <p><br /></p>

  <p>„Ano, odpověděl jsem váhavě, ale víš to přece též“ – A řekl jsem jí cos do ucha, právě doprostřed mezi její zadrhnutý žlutý bláznovský huňatý vlas.</p>

  <p>„Tyto víš, ó Zarathustro? To neví nikdo. „</p>

  <p><br /></p>

  <p>I podívali jsme se na sebe a pohlédli na zelenou louku, přes niž právě běžel chladný večer, a plakali jsme spolu. – Tehdy však život byl mi dražší, nežli mi kdy drahá byla celá moje moudrost.</p>

  <p><br /></p>

  <p>Tak pravil Zarathustra.</p>

  <p><br /></p>

  <p>3. Prvá!</p>

  <blockquote class="sgc-4"></blockquote>

  <p>Ó duše, bdíš?<br /></p>

  <blockquote class="sgc-4"></blockquote>

  <p>Druhá!<br /></p>

  <blockquote class="sgc-4"></blockquote>

  <p>Půlnoci ducha neslyšíš?<br /></p>

  <blockquote class="sgc-4"></blockquote>

  <p>Třetí!<br /></p>

  <blockquote class="sgc-4"></blockquote>

  <p>„Já spal, já spal –,<br /></p>

  <blockquote class="sgc-4"></blockquote>

  <p>Čtvrtá!<br /></p>

  <blockquote class="sgc-4"></blockquote>

  <p>„Já z hlubokého snu jsem vstal: –<br /></p>

  <blockquote class="sgc-4"></blockquote>

  <p>Pátá!<br /></p>

  <blockquote class="sgc-4"></blockquote>

  <p>„Hluboký svět –!<br /></p>

  <blockquote class="sgc-4"></blockquote>

  <p>Šestá!<br /></p>

  <blockquote class="sgc-4"></blockquote>

  <p>„Je hlubší, než jak den jej znal.<br /></p>

  <blockquote class="sgc-4"></blockquote>

  <p>Sedmá!<br /></p>

  <blockquote class="sgc-4"></blockquote>

  <p>„V něm propast běd –,<br /></p>

  <blockquote class="sgc-4"></blockquote>

  <p>Osmá!<br /></p>

  <blockquote class="sgc-4"></blockquote>

  <p>„Slast – hlubší nad všech srdcí žal: ,<br /></p>

  <blockquote class="sgc-4"></blockquote>

  <p>Devátá!<br /></p>

  <blockquote class="sgc-4"></blockquote>

  <p>„Žal: zahyň! dí.<br /></p>

  <blockquote class="sgc-4"></blockquote>

  <p>Desátá!<br /></p>

  <blockquote class="sgc-4"></blockquote>

  <p>„Než každá slast: chci věčnost! dí –,<br /></p>

  <blockquote class="sgc-4"></blockquote>

  <p>Jedenáctá!<br /></p>

  <blockquote class="sgc-4"></blockquote>

  <p>„– chci věčnost, věčnost nejhlubší!“<br /></p>

  <p>Dvanáctá!&nbsp;</p>

  <p>&nbsp;</p>
</body>
</html>
