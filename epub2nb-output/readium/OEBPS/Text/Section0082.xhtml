<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 30px; margin: 0px;}

  p.sgc-1 {text-align: justify;}

  p.sgc-3 {text-indent: 0px; margin: 0px; text-align: center;}
  h2.sgc-2 {text-align: center;}
  /*]]>*/
  </style>
</head>

<body class="sgc-1">
  <h3 id="heading_id_2">PÍSEŇ ZÁDUMČIVÉHO STESKU</h3>

  <p>1. Promlouvaje těmito řečmi, stál Zarathustra poblíže vchodu 1 sluje; a za posledních slov uklouzl hostem a na krátkou chvíli unikl na čerstvý vzduch.</p>

  <p>„O čisté vůně kol mne, zvolal, ó blažené ticho kol mne! Ale kde jsou má zvířata? Sem, orle můj a můj hade, sem!</p>

  <p>Rcete mi přece, má zvířata: tí vyšší lidé – snad že všichni dohromady dobře nevoní? Ó čisté vůně kol mne! Ted teprve cítím a vím, jak vás, má zvířata, miluji/’</p>

  <p>- A Zarathustra pravil znovu: „miluji vás, má zvířata!“ Orel však a had se k němu lísali, an děl tato slova, a vzhlíželi k němu. Tak byli ti tři tiše pohromadě a spolu srkali a ssáli dobrý vzduch. Neboť zde venku vzduch byl lepší než u vyšších lidí.</p>

  <p><br /></p>

  <p>2. Sotva však Zarathustra opustil svou sluj, zvedl se starý kouzelník, rozhlédl se lstivě a pravil: „Odešel!</p>

  <p>A již, vyšší vy lidé – bych, jako on, vás polechtal tím pochvalným lichotným jménem – již mne přepadá zlý můj duch šalby a kouzel, můj zádumčivý ďábel,&nbsp;</p>

  <p>- jenž z hloubi duše jest odpůrcem tohoto Zarathustry: odpusťte mu to! Nyní chce před vámi čarovat, přišla právě jeho hodina; nadarmo zápolím se zlým tím duchem.</p>

  <p>Vám všem, nechť jakékoli pocty dáváte si slovy, at si říkáte ‚svobodní duchové‘ či ‚pravdiví‘ či ‚kajícníci ducha‘ či ‚odpoutaní‘ či ‚lidé veliké touhy‘,&nbsp;</p>

  <p>- vám všem, kdož trpíte, jako já, velikým hnusem, vám, jimž zemřel starý bůh a nový neleží ještě v kolébce a plenkách, – vám všem je nakloněn zlý můj duch a ďábel kouzelník.</p>

  <p>Znám vás, vyšší vy lidé, a znám i jej, – i toho netvora, jejž miluji proti své vůli, toho Zarathustru znám: sám se mi zhusta zdá krásnou larvou světce,&nbsp;</p>

  <p>- zdá se mi novým podivným mumrajem, v němž se mému zlému duchu, zádumčivému ďáblu, zalíbilo: – ba miluji Zarathustru, tak se mi často zdá, pro svého zlého ducha. –</p>

  <p>Ale on mne již přepadá a kruší mne, ten duch zádumčivosti, ten ďábel večerního soumraku: a věru, vyšší vy lidé, chce se mu –</p>

  <p>– rozevřte jen oči! – chce se mu přijití zcela bez roušky, zda v podobě muže či ženy, to nevím ještě: ale přichází a kruší mne, běda! rozevřte smysly!</p>

  <p>Doznívá den, všem věcem – i nejlepším věcem – teď přichází večer; teď slyšte a vizte, vyšší vy lidé, jaký jest to ďábel, zda žena či muž, ten duch večerní zádumčivosti!“</p>

  <p><br /></p>

  <p>Tak pravil starý kouzelník, lstivě se rozhlédl a sáhl pak po harfě.</p>

  <p><br /></p>

  <p>3. Když tichne vzduchu jas&nbsp;</p>

  <p>a utěšující rosa&nbsp;</p>

  <p>neviděna i neslyšně&nbsp;</p>

  <p>již k zemi kane níž –&nbsp;</p>

  <p>neboť hebkou obuv má&nbsp;</p>

  <p>útěšná rosa jak všichni laskaví těšitelé –:&nbsp;</p>

  <p>zda tu vzpomínáš, horké srdce, zda vzpomínáš,&nbsp;</p>

  <p>jaks kdysi prahlo&nbsp;</p>

  <p>po slzách nebes i po kanoucí rose,&nbsp;</p>

  <p>sžehnuto, mdlé, jak prahlos,&nbsp;</p>

  <p>zatím co po žlutých stezkách trávy&nbsp;</p>

  <p>zlobné večerní pohledy slunce&nbsp;</p>

  <p>černými stromy těkaly vůkol,&nbsp;</p>

  <p>o slepující ty žhoucí pohledy škodolibé?</p>

  <p><br /></p>

  <p>Ty? Ženich Pravdy? – tak tě tupily –</p>

  <p>Ne! Pouze básník!</p>

  <p>Lstné zvíře, loupežné, plíživé,&nbsp;</p>

  <p>jež musí lhát,&nbsp;</p>

  <p>jež vědomě, vidomě musí lhát:&nbsp;</p>

  <p>jež chtivé je lupu,&nbsp;</p>

  <p>v pestré larvě,&nbsp;</p>

  <p>samo sobě larvou,&nbsp;</p>

  <p>samo sobě lup –&nbsp;</p>

  <p>to - ženich Pravdy?</p>

  <p>Ne! Jen blázen! Jen básník!</p>

  <p>Tvor, který pestře mluví,&nbsp;</p>

  <p>z bláznovských larv pestře křičí,&nbsp;</p>

  <p>belhá se po mostech lživých slov,&nbsp;</p>

  <p>po pestrých duhách,&nbsp;</p>

  <p>mezi falešnými nebesy&nbsp;</p>

  <p>a zeměmi falešnými&nbsp;</p>

  <p>bludně těká, vznáší se bludně, -</p>

  <p>jen blázen! jen básník!</p>

  <p><br /></p>

  <p>To – ženich Pravdy?</p>

  <p>Ne ztuhlý v obraz,&nbsp;</p>

  <p>ne zmražen, ne z mramoru,&nbsp;</p>

  <p>ne boží sloup,&nbsp;</p>

  <p>nevztyčen před chrámy ‚</p>

  <p>co boží vrátný:</p>

  <p>Ne! nýbrž sok takových pomníků pravdy,&nbsp;</p>

  <p>spíš doma v každé poušti než před chrámy,</p>

  <p>pln svévole koček,</p>

  <p>každičkým oknem jenž skáče&nbsp;</p>

  <p>a hopsá! do každé náhody,&nbsp;</p>

  <p>očmuchá každý prales,&nbsp;</p>

  <p>touhou chtivý a chor,</p>

  <p>– abys v pralesích&nbsp;</p>

  <p>mezi šelmami pestře pruhovanými&nbsp;</p>

  <p>v hříšném zdraví běhal a pestře a krásně,&nbsp;</p>

  <p>s chvějícím se chřípím,&nbsp;</p>

  <p>bys potutelně blažen a pekelně blažen a krvežíznivě blažen loupežně, plíživě, číhaje běhal: –</p>

  <p><br /></p>

  <p>Či jako orli, již dlouho,&nbsp;</p>

  <p>dlouho a nehybně do propastí hledí,&nbsp;</p>

  <p>do propastí svých: - -</p>

  <p>ó, jak se tudy v hloub&nbsp;</p>

  <p>a dovnitř a v sráz&nbsp;</p>

  <p>vždy stáčejí do hlubších hlubin! –</p>

  <p>Pak,&nbsp;</p>

  <p>náhle, překotným chvatem,&nbsp;</p>

  <p>sršícím letem,&nbsp;</p>

  <p>na jehňata padnou,&nbsp;</p>

  <p>střemhlav, v hloub, v hltavém hladu&nbsp;</p>

  <p>po jehňatech lačni,&nbsp;</p>

  <p>v zášti proti všem jehněčím duším,&nbsp;</p>

  <p>v zuřivé zášti proti všemu, co zírá&nbsp;</p>

  <p>jehněčím zrakem a jako ovce, proti všemu, co zčeřenou vlnu&nbsp;</p>

  <p>a šedivě povolnou vůli jehňat a ovcí má!</p>

  <p><br /></p>

  <p>Takové,</p>

  <p>orlovité, pardalovité&nbsp;</p>

  <p>jsou básníkovy touhy,&nbsp;</p>

  <p>jsou tvoje touhy pod tisícem larv,&nbsp;</p>

  <p>ty blázne! ty básníku!</p>

  <p><br /></p>

  <p>Jenžs v člověku zřel&nbsp;</p>

  <p>i boha i ovci –:&nbsp;</p>

  <p>boha v člověku rozsápat,&nbsp;</p>

  <p>v člověku rozsápat ovci&nbsp;</p>

  <p>a při tom se smát –</p>

  <p><br /></p>

  <p>Toť, toť tvoje blaženství!&nbsp;</p>

  <p>Pardala i orla blaženství!&nbsp;</p>

  <p>Básníka i blázna blaženství!“</p>

  <p><br /></p>

  <p>Když tichne vzduchu jas&nbsp;</p>

  <p>a luny srp již se plíží&nbsp;</p>

  <p>červánky purpurovými&nbsp;</p>

  <p>zelený, závistný:</p>

  <p>- maje zášť proti dni&nbsp;</p>

  <p>a tajemně krok co krok&nbsp;</p>

  <p>svým srpem žne&nbsp;</p>

  <p>visuté trsy růží, až bledě&nbsp;</p>

  <p>klesají do noci v hloub: –</p>

  <p><br /></p>

  <p>tak sám jsem kdysi pad‘&nbsp;</p>

  <p>ze svého šílenství pravdy,&nbsp;</p>

  <p>ze svého roztoužení po dni,&nbsp;</p>

  <p>dnem umdlen, světlem chor,&nbsp;</p>

  <p>- v hloub k večeru pad‘ jsem a k stínům:&nbsp;</p>

  <p>jedinou pravdou&nbsp;</p>

  <p>sžehnut a prahna:</p>

  <p>- zda vzpomínáš, horké srdce, zda vzpomínáš,&nbsp;</p>

  <p>jaks tehdy prahlo? –</p>

  <p>Že jsem vyhoštěn&nbsp;</p>

  <p>pryč od vší pravdy,&nbsp;</p>

  <p>jen blázen!&nbsp;</p>

  <p>jen básník!</p>

  <p>&nbsp;</p>
</body>
</html>
