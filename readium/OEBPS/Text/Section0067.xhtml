<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 30px; margin: 0px;}

  p.sgc-1 {text-align: justify;}

  p.sgc-3 {text-indent: 0px; margin: 0px; text-align: center;}
  h2.sgc-2 {text-align: center;}
  /*]]>*/
  </style>
</head>

<body class="sgc-1">
  <h3 id="heading_id_2">SEDMERO PEČETÍ.&nbsp;</h3>

  <p>(Čili: píseň o Ano a Amen.)</p>

  <p><br /></p>

  <p>1. Jestliže jsem věštec a pln onoho věšteckého ducha, jenž mezi dvěma moři kráčí na vysokém jhu,</p>

  <p>jenž kráčí mezi minulem a budoucnem co těžký mrak, – nepřítel dusných nížin i všeho, co mdlé jest a nemůže zemřít ani žít:</p>

  <p>připraven k blesku v temných svých prsou i k spasnému paprsku světla, těhoten blesky, jež říkají Ano! a smějí se Ano! připraven k věšteckým zážehům blesku: –</p>

  <p>- blažen však jest, kdo takto je těhoten! A věru, je nutno, by dlouho jakožto těžká bouř na horách visel, kdo jednou světlo budoucnosti zažehnouti má! –</p>

  <p>- ó, jak bych horečně neprahl po věčnosti a svatebním prstenu prstenů, – po kruhu návratu!</p>

  <p>Nikdy jsem ještě nenašel ženy, od níž bych děti chtěl mít, leč tuto ženu, již miluji: neb já tě miluji, ó věčnosti!</p>

  <p>Neb já tě miluji, ó věčnosti!</p>

  <p><br /></p>

  <p>2. Jestliže můj hněv kdy rozdrtil hroby, posunul mezníky hranic a staré desky rozraženy valil do srázných hlubin:</p>

  <p>jestliže kdy můj výsměch svým dechem rozehnal zpuchřelá slova a já jako koště se hnal na pavouky křižáky a jak očistný vítr na zatuchlé staré umrlčí komory:</p>

  <p>jestliže jsem kdy plesaje seděl, kde staří bohové pohrobeni leží, jestliže jsem žehnal světu a miloval svět, sedě vedle pomníků starých utrhačů světa: –</p>

  <p>– neboť i chrámy a boží hroby já miluji, jakmile nebe čistým okem nahlédne dovnitř jich pobořenými stropy; rád na chrámech pobořených sedám jako tráva a červený mák -</p>

  <p>ó, jak bych horečně neprahl po věčnosti a svatebním prstenu prstenů, – po kruhu návratu?</p>

  <p>Nikdy jsem ještě nenašel ženy, od níž bych děti chtěl mít, leč tuto ženu, již miluji: neb já tě miluji, ó věčnosti!</p>

  <p>Neb já tě miluji, ó věčnosti!</p>

  <p><br /></p>

  <p>3. Jestliže kdy na mne dýchl dech tvůrčího dechu a oné nebeské nezbytnosti, jež i náhody nutí, by tančily reje hvězd:&nbsp;</p>

  <p>jestliže jsem se kdy smál smíchem tvůrčího blesku, po němž s hněvem, leč poslušně zaduní táhlé hřmění činu:&nbsp;</p>

  <p>jestliže jsem kdy kostky metal s bohy u božského stolu země, až zem sebou lomcovala a se lámala a do výše chrlila plamenné proudy:</p>

  <p>- neboť božským stolem je zem, a zachvívá se tvůrčími novými slovy a vrhy metajících bohů:&nbsp;</p>

  <p>ó, jak bych horečně neprahl po věčnosti a svatebním prstenu prstenů, – po kruhu návratu?&nbsp;</p>

  <p>Nikdy jsem ještě nenašel ženy, od níž bych děti chtěl mít, leč tuto ženu, již miluji: neb já tě miluji, ó věčnosti!&nbsp;</p>

  <p>Neb já tě miluji, ó věčnosti!</p>

  <p><br /></p>

  <p>4. Jestliže jsem plným douškem kdy pil z onoho kypícího džbánu, J vonného kořením a směsí nápojů, v němž dobře jsou smíchány všechny věci:</p>

  <p>jestliže má ruka nejvzdálenějšího k nejbližšímu kdy přilila, a ohně k duchu a slasti k bolu a nejhoršího k nejdobrotivějšímu:</p>

  <p>jestliže sám jsem zrnkem oné spasné soli, jíž veškery věci v džbánu se dobře smísí:&nbsp;</p>

  <p>- neboť jest sůl, jež pojí dobro a zlo; a i nejhorší zlo zasluhuje, aby se ho užilo ke kořenění a k poslednímu překypění:&nbsp;</p>

  <p>ó, jak bych horečně neprahl po věčnosti a svatebním prstenu prstenů, po kruhu návratu? Nikdy jsem ještě nenašel ženy, od níž bych děti chtěl mít, leč tuto ženu, již miluji: neb já tě miluji, ó věčnosti!&nbsp;</p>

  <p>Neb já tě miluji, ó věčnosti!</p>

  <p><br /></p>

  <p>5. Jestliže moře mám v lásce a všechno, co mořského jest rodu, a nejvíce v lásce tehdy, když hněvivě mi odporuje:</p>

  <p>jestliže jest ve mně ona hledající slast, jež napíná plachty po neobjeveném, jestliže plavecká slast jest v mojí slasti:</p>

  <p>jestliže volal kdy jásot můj: „zmizel břeh – teď se mne spadl poslední řetěz&nbsp;</p>

  <p>- nesmírno kol mne hřmí, široko v dál mi svítí prostor a čas, nuže dobrá! nuže vzhůru! staré mé srdce!“ -</p>

  <p>ó, jak bych horečně neprahl po věčnosti a svatebním prstenu prstenů, – po kruhu návratu?&nbsp;</p>

  <p>Nikdy jsem ještě nenašel ženy, od níž bych děti chtěl mít, leč tuto ženu, již miluji: neb já tě miluji, ó věčnosti!&nbsp;</p>

  <p>Neb já tě miluji, ó věčnosti!</p>

  <p><br /></p>

  <p>6. Jestliže má ctnost je ctnost tanečníkova a já-li jsem často oběma nohama vskočil v nadšení zlatě smaragdové:</p>

  <p>jestliže má zloba je smějící se zloba, jež cítí se doma pod trsy růží a pod keři lilií: – v smíchu totiž všechno zlé jest pospolu, leč svatým jest prohlášeno a svobodným prohlášeno vlastní svou blažeností:</p>

  <p>a jestliže to jest mé alfa i omega, že vše těžké lehkým, každé tělo tanečníkem, každý duch ptákem se stane: a věru, to jest moje alfa i omega!&nbsp;</p>

  <p>ó, jak bych horečně neprahl po věčnosti a svatebním prstenu prstenů, – po kruhu návratu!</p>

  <p>Nikdy jsem ještě nenašel ženy, od níž bych děti chtěl mít, leč tuto ženu, již miluji: neb já tě miluji, ó věčnosti!</p>

  <p>Neb já tě miluji, ó věčnosti!</p>

  <p><br /></p>

  <p>7. Jestliže jsem kdy tichá nebesa nad sebou rozpial a na vlastních křídlech letěl do vlastních nebes:</p>

  <p>jestliže jsem ve hře plul hlubokými dálkami světla, a mé-li svobody přilétla ptačí moudrost:&nbsp;</p>

  <p>- takto však dí ptačí moudrost: „Hleď, není Nahoře, není Dole! Dokola se převrat, vymršť se ven, zpátky se vrz, ty lehký! Zpívej! nemluv již! – zda nejsou vše slova stvořena pro těžké tvory? Zda lehkému nelžou vše slova? Zpívej! nemluv již!“</p>

  <p>ó, jak bych horečně neprahl po věčnosti a svatebním prstenu prstenů, – po kruhu návratu?&nbsp;</p>

  <p>Nikdy jsem ještě nenašel ženy, od níž bych děti chtěl mít, leč tuto ženu, již miluji: neb já tě miluji, ó věčnosti!&nbsp;</p>

  <p>Neb já tě miluji, ó věčnosti!</p>

  <p>&nbsp;</p>
</body>
</html>
