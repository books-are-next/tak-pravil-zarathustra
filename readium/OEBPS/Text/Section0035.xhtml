<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 30px; margin: 0px;}

  p.sgc-1 {text-align: justify;}

  p.sgc-3 {text-indent: 0px; margin: 0px; text-align: center;}
  h2.sgc-2 {text-align: center;}
  /*]]>*/
  </style>
</head>

<body class="sgc-1">
  <h3 id="heading_id_2">O SLAVNÝCH MUDRCÍCH.</h3>

  <p>Lidu jste sloužili a pověře lidu, vy slavní mudrci všichni! – a nikoli pravdě! A právě proto vás uctívali. A proto též snášeli vaši nevěru, že byla vtipem a oklikou k lidu. Tak pán popřává volnosti svým otrokům, ba kochá se jejich bujností.</p>

  <p>Kdo však jest u lidu v nenávisti, jako vlk u psů: to jest svobodný duch, odpůrce pout, jenž nezbožňuje a v lesích má své doupě.</p>

  <p>Jej vyhnati z jeho úkrytu – to lid nazýval vždycky „smyslem pro spravedlivost“: a na svobodného ducha i teď ještě štve své psy nejostřejších zubů.</p>

  <p>„Neboť pravda je zde: vždyť je zde lid! Běda, běda těm, kdož hledají!“ – tak se od jakživa volalo.</p>

  <p>Svému lidu jste chtěli dáti za pravdu v jeho uctívání: to jste zvali „vůlí k pravdě“, vy slavní mudrci!</p>

  <p>A vaše srdce vždy k sobě promlouvalo: „z lidu pocházím: odtamtud také mi vzešel hlas boha“.</p>

  <p>S tvrdou šíjí a chytří, podobni oslu byli jste vždy, vy přímluvci lidu.</p>

  <p>A nejeden vládnoucí, jenž s lidem chtěl žiti v míru, před své oře zapřáhl ještě – oslíčka, zapřáhl nějakého slavného mudrce.</p>

  <p>A teď bych rád, vy slavní mudrci, byste konečně docela odvrhli kůži lví!</p>

  <p>Pestře žíhanou kůži šelmy a srst badajícího, hledajícího, dobývajícího tvora!</p>

  <p>Ach, bych uvěřil ve vaši „pravdymilovnost“, k tomu mi zprvu zlomte svou zbožňující vůli.</p>

  <p>Pravdymilovným zovu toho, kdo odchází na pouště, kde není bohů, a kdo zlomil své zbožňující srdce.</p>

  <p>V žlutém písku a sežehnut sluncem, šilhá snad žíznivě po ostrovech, kde se temeni prameny a kde život odpočívá pod temnými stromy.</p>

  <p>Jeho žízeň ho však nesvede k tomu, by žil, jak oni pohodlní: neb kde jsou oasy, jsou také modly.</p>

  <p>Hladovící, násilnickou, osamělou, bezbožnou: tak sebe samu chce míti vůle lví.</p>

  <p>Bez blaha sluhů, oproštěna od bohů a od zbožňování, bez strachu a strašná, veliká a osamělá: taková jest vůle toho, kdo miluje pravdu.</p>

  <p>Na poušti od nepaměti žili milovníci pravdy, svobodní duchové, a byli pány pouště; v městech však žijí vypasení, slavní mudrcové, – soumaři.</p>

  <p>Stále totiž, jako praví oslové, táhnou káru lidu!</p>

  <p>Ne že bych je proto hněvem stihal: ale jsou to pro mne jen bytosti sloužící a zapražené, byt se i blyštěly zlatým postrojenu</p>

  <p>A často byli dobrými sluhy a chvályhodnými. Neb takto dí ctnost: „musíš-li sluhou být, hledej, komu tvá služba nejlépe prospěje!</p>

  <p>Duch i ctnost tvého pána nechť rostou tím, že ty mu sloužíš: tak spolu s jeho duchem a s jeho ctností porosteš sám!“</p>

  <p>A věru, vy slavní mudrcové, vy služebníci lidu! Sami jste rostli spolu s duchem a ctností lidu – a lid vzrostl vámi! K vaší poctě to dím!</p>

  <p>Ale lidem mi zůstáváte i ve svých ctnostech ještě, lidem s tupýma očima, – lidem, jenž neví, co jest duch!</p>

  <p>Duch jest život, jenž sám řeže do života: vlastní svou trýzní množí své vlastní vědění, – věděli jste to již?</p>

  <p>A blaho ducha jest: býti pomazánu a slzami posvěcenu za obětní zvíře, – věděli jste to již?</p>

  <p>A slepota slepcova i jeho hledání a tápání nechť ještě svědčí o moci slunce, do něhož se díval, – věděli jste to již?</p>

  <p>A poznávající nechť se učí horami stavětil! Málo znamená, že duch přenáší hory, – věděli jste to již?</p>

  <p>Znáte jen jiskru ducha: a nevidíte, že jest kovadlinou, a nevidíte krutosti jeho kladiva!</p>

  <p>Věru, neznáte hrdosti ducha! Ještě méně byste však snesli skromnost ducha, kdyby jednou promluvila!</p>

  <p>A ještě nikdy jste nesměli svého ducha uvrci do sněžné jámy: nejste k tomu horcí dost! Tak neznáte ani rozkoší jeho chladu.</p>

  <p>Ve všem však jste mi příliš důvěrní s duchem; a z moudrosti jste často udělali chudobinec a chorobinec pro špatné básníky.</p>

  <p>Orlové nejste: i nezakusili jste ani blaha v úděsu ducha. A kdo není ptákem, nechť nespočívá nad propastmi.</p>

  <p>Jste mi vlažní: studeně však proudí každé hluboké poznání. Ledově studené jsou nejvnitřnější studny ducha: jsou osvěžením pro horké ruce a pro ty, kdož jednají.</p>

  <p>Ctihodně mi tu stojíte a neohebně a s rovným hřbetem, vy slavní mudrcové! – vás nepohání silný vítr ni silná vůle.</p>

  <p>Neviděli jste nikdy, jak plachta pluje po moři, vypuklá a vzdutá, a chvěje se zuřivostí větru?</p>

  <p>Tak jako plachta, chvějící se zuřivostí ducha, tak pluje má moudrost po moři – má divoká moudrost!</p>

  <p>Ale vy služebníci lidu, vy slavní mudrcové, – jak byste mohli se mnou plout! –</p>

  <p><br /></p>

  <p>Tak pravil Zarathustra.</p>

  <p>&nbsp;</p>
</body>
</html>
