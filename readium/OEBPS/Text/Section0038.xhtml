<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 30px; margin: 0px;}

  p.sgc-1 {text-align: justify;}

  p.sgc-3 {text-indent: 0px; margin: 0px; text-align: center;}
  h2.sgc-2 {text-align: center;}
  /*]]>*/
  </style>
</head>

<body class="sgc-1">
  <h3 id="heading_id_2">PÍSEŇ NAD HROBY.</h3>

  <p>„Tam jest ostrov hrobů, mlčelivý ostrov; tam jsou též hroby 1 mého mládí. Tam zanesu věčně zelený věnec života.“ Takto v srdci svém se ustanoviv, plul Jsem přes moře.</p>

  <p>Ó mládí mého jevy a vidiny! Ó vše zákmity oka lásky, vy božské okamžiky! Jak rychle jste mi zemřely! Vzpomínám vás dnes jako svých mrtvých.</p>

  <p>Od vás, mých nejmilejších mrtvých, vane sem sladká vůně, jíž taje srdce a slza. Ta vůně věru otřásá srdcem a taví je osamělému plavci.</p>

  <p>Stále jsem ještě nejbohatší a vzbuzuji největší závist – já nejosamělejší! Neb měl jsem vás přece, a máte mne ještě: rcete, komu, jako mně, spadala se stromu taková růžová jablka?</p>

  <p>Stále jsem ještě vaší lásky dědicem a prstí, vám na památku kveta pestrými, divoce rostoucími ctnostmi, ó vy nejmilovanější!</p>

  <p>Ach, byli jsme stvořeni, bychom si zůstali na blízku, vy půvabné cizí zázraky; a nepřišly jste ke mně a k touze mé jako plaší ptáci, než důvěřující k důvěřujícímu!</p>

  <p>Ano, stvořeny k věrnosti, jako já, a k důvěrným věčnostem: a mám vás teď jmenovati dle vaší nevěrnosti, vy zákmity božských očí, vy božské okamžiky? – jinému jménu jsem se posud nenaučil.</p>

  <p>Věru, příliš rychle jste mi zemřeli, vy uprchlíci. Ale neprchli jste vy mně ani já neprchl vám: svou nevěrou jsme si navzájem nevinni.</p>

  <p>Abych já byl zabit, zardousili vás, vy zpěvní ptáci mých nadějí! Ano, po vás, vy nejmilejší, zloba vždy střílela šípy – by moje srdce zasáhla!</p>

  <p>A zasáhla je! Vždyť jste po vždy byli nejdražším majetkem mého srdce a já byl majetek váš: proto vám bylo v mládí zemříti a příliš záhy!</p>

  <p>Po nejzranitelnějším ze všeho, co jsem měl, vystřelili šíp: to jste byli vy, jichž kůže jest jako chmýří a ještě spíš jako úsměv, zmírající jediným pohledem!</p>

  <p>Toto slovo však řeknu svým nepřátelům: co je vše vraždění lidí proti tomu, co jste spáchali na mně!</p>

  <p>Věc horší jste na mně spáchali, než je všechna vražda na lidech; vzali jste mi, čeho nelze nahraditi: – to pravím vám, nepřátelé moji!</p>

  <p>Vždyť jste zavraždili mého mládí vidiny a nejmilejší zázraky! Druhy mého dětství jste mi vzali, ony požehnané duchy! K jich památce sem kladu tento věnec a tuto kletbu.</p>

  <p>Tuto kletbu vám, moji nepřátelé! Vždyť jste zkrátili, co věčného ve mně, tak jako zvuk se zlomí v studené noci! Přišlo to ke mně jen jako mžiknutí božského oka, – jen jako okamžik!</p>

  <p>Takto kdysi v blaženou chvíli promluvila má čistota: „všechny bytosti buďte mi božské“.</p>

  <p>Tu jste mne přepadli špinavými přízraky; ach, kam to pak uprchla ona blažená chvíle!</p>

  <p>„Všechny dny buďtéž mi svaté“ – tak promluvila kdysi moudrost mého mládí: věru, radostné to moudrosti hlas!</p>

  <p>Ale tu jste vy nepřátelé mi ukradli moje noci a prodali a změnili je v bezesná muka: ach, kam to pak uprchla ona radostná moudrost?</p>

  <p>Zatoužil jsem kdysi po šťastných znameních ptačího letu: tu jste mi do cesty přivedli netvornou, odpornou sovu. Ach, kam to pak uprchla má něžná touha?&nbsp;</p>

  <p>Kdysi jsem si slíbil, že se odřeknu všeho hnusu: tu jste mé bližní a nejbližší proměnili v hnisající vředy. Ach, kam to pak uprchl můj nejšlechetnější slib?&nbsp;</p>

  <p>Slepě šel jsem kdys požehnanými cestami: tu jste slepcovu cestu poházeli blátem; a teď se mu hnusí stará slepcova stezka.&nbsp;</p>

  <p>A když jsem vykonal nejtěžší svůj úkol a slavil vítězství svých přemáhání: tu, svedeni vámi, ti, kdož mne milovali, dali se do křiku, že jim ubližuji nejvíce. Věru, tak jste si vedli stále: v žluč jste obraceli můj nejlepší med i píli mých nejlepších včel.&nbsp;</p>

  <p>K mé dobročinnosti jste vždy posílali nejdrzejší žebráky; kol mého soucitu jste vždy kupili nezhojitelné nestoudníky. Tak jste mé ctnosti zraňovali v jejich víře.</p>

  <p>A položil-li jsem i své nejsvětější za oběť: hned vaše „pobožnost“ postavila k tomu své tučnější dary: tak, že v dýmu vašeho tuku i moje nejsvětější se zadusilo.</p>

  <p>A jednou chtěl jsem tančit, jak nikdy jsem ještě netančil: do dálky přes všechna nebesa chtěl jsem se do tance dát. Tu jste přemluvili mého nejmilejšího pěvce.</p>

  <p>I zanotoval hrůzný dusný nápěv; ach, do uší mi troubil jako ponurý roh!</p>

  <p>Vražedný pěvce, nástroji zloby, nejnevinnější! Již jsem se chystal k nejlepšímu tanci, tu jsi zavraždil svými zvuky mé vznícení!</p>

  <p>Jenom tancem dovedu vysloviti podobenství nejvyšších věcí: – s a tu mi mé nejvyšší podobenství nevysloveno uvízlo v údech!&nbsp;</p>

  <p>Nevyslovena a nevykoupena mi uvízla nejvyšší naděje! A pomřely mi všechny vidiny a útěchy mého mládí!&nbsp;</p>

  <p>Jak jsem to jen snesl? Jak mne přebolely a jak jsem přemohl takové rány? Jak se má duše vzkřísila z těchto hrobů?&nbsp;</p>

  <p>Ano, cos neporanitelného, nepohrobitelného jest na mně, cosi, co trhá skály: to sluje má vůle. Mlčky a beze změny prochází léty.&nbsp;</p>

  <p>Svou chůzí chce kráčeti stará má vůle na nohou mých; její mysl jest tvrdého srdce a neporanitelná.&nbsp;</p>

  <p>Neporanitelný jsem pouze na patě. Stále ještě žiješ u mne a jsi sobě rovna, ty nejtrpělivější má vůle! Vždycky jsi se ještě všemi hroby prolomila!&nbsp;</p>

  <p>V tobě též žije ještě, co z mého mládí zůstalo nevykoupeno; a v podobě života i mládí sedíš, doufajíc, zde na žlutých ssutinách hrobů.</p>

  <p>Ano, ještě jsi mi drtitelkou všech hrobu: Zdar tobě, má vůle! A jen, kde jsou hroby, jsou také z mrtvých vstání. –</p>

  <p><br /></p>

  <p>Tak zpíval Zarathustra.</p>

  <p>&nbsp;</p>
</body>
</html>
