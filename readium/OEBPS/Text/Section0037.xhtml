<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 30px; margin: 0px;}

  p.sgc-1 {text-align: justify;}

  p.sgc-3 {text-indent: 0px; margin: 0px; text-align: center;}
  h2.sgc-2 {text-align: center;}
  /*]]>*/
  </style>
</head>

<body class="sgc-1">
  <h3 id="heading_id_2">TANEČNÍ PÍSEŇ.</h3>

  <p>Jednou z večera kráčel Zarathustra se svými žáky lesem; a když pátral po prameni, hle, tu přišel na zelenou louku, kterou tiše obrůstaly stromy a křoví: na ní tančily spolu dívky. Jakmile dívky poznaly Zarathustru, ustaly v tanci; Zarathustra však přívětivě k nim přistoupil a promluvil takto:&nbsp;</p>

  <p>„Neustávejte v tanci, půvabné dívky! Nepřišel jsem, rušit vaší hry pohledem uhrančivým, nepřišel k vám nepřítel dívek.&nbsp;</p>

  <p>Jsem přímluvčím boha před ďáblem: ďáblem však jest duch tíže.“ Jak bych, vy lehounké, mohl být nepřítelem božských tanců? Či dívčích nohou s krásnými kotníky?&nbsp;</p>

  <p>Ano, jsem les a noc tmavých stromů: koho však nezastraší má temnota, nalezne též trsy růží pod mými cypřišemi.&nbsp;</p>

  <p>A také malého boha nalezne, jenž dívkám jest nejmilejší: u studánky leží, tiše, s očima zavřenýma.&nbsp;</p>

  <p>Věru, za bílého dne mi usnu, zahaleč! Hnal se snad příliš mnoho za motýlky?</p>

  <p>Nezlobte se na mne, vy krásné tanečnice, potrestám-li trochu toho bůžka! Bude sic křičet a plakat, – ale i v pláči je k smíchu!</p>

  <p>A se slzami v oku ať vás poprosí o tanec! a já sám zazpívám píseň k jeho tanci: Taneční píseň, výsměšnou píseň na ducha tíže, svého nejurozenějšího, velmožného ďábla, o němž říkají, že jest „pánem světa“.</p>

  <p>A toto jest píseň, kterou Zarathustra zpíval, když Kupido a dívky spolu tančili:</p>

  <p>&nbsp;</p>

  <p>Ve tvé oko jsem nedávno pohlédl, živote-ženo! A tu se mi zdálo, že v nezbadatelno klesám.&nbsp;</p>

  <p>Tys mne však vylovila zlatou udicí; vysmála ses mi, když jsem tě nazval nezbadatelnou.&nbsp;</p>

  <p>„Taková jest mluva všech ryb – pravilas; čeho samy nezbadají, jest nezbadatelné.</p>

  <p>Ale jsem jen proměnlivá a divá a ve všem jsem žena, a ne právě ctnostná:</p>

  <p>Třeba že mi vy mužové říkáte ‚hluboká´ nebo ‚věrná´, ‚věčná´, ‚tajuplná´.</p>

  <p>Vždyť vy mužové nás obdarujete vždy vlastními svými ctnostmi - ach, vy ctnostní!“&nbsp;</p>

  <p>Tak se smála ta neuvěřitelná; jí však já nikdy nevěřím, ani jejímu smíchu, mluví-li zle o sobě samé.&nbsp;</p>

  <p>A když jsem mezi čtyřma očima mluvil se svou divokou moudrostí, pravila hněvivě: „Chceš,toužíš,miluješ, jen proto život chválíš!“&nbsp;</p>

  <p>Skoro byl bych tu odpověděl zle a byl bych hněvivé pověděl pravdu; a nelze dát horší odpovědi, nežli své moudrosti „pověděti pravdu“.</p>

  <p>Tak totiž je to mezi námi třemi. Z hloubi duše miluji pouze život-a věru, nejvíce tehdy, když ho nenávidím!&nbsp;</p>

  <p>Že mám však moudrost rád a často až příliš: to proto, že mi tolik připomíná život-ženu!&nbsp;</p>

  <p>Má její oko, její smích, ba i její zlatou udičku: co mohu za to, že ty dvě jsou si tak podobny? A když se mne jednou ptal život: Kdo pak to je, ta moudrost? – tu jsem horlivě děl: „Ba ano! ta moudrost!&nbsp;</p>

  <p>Žízníš po ní a nenasytíš se, díváš se závoji, hmatáš sítěmi.&nbsp;</p>

  <p>Je krásná? Což vím! Ale i nejstarší kapry na ni navnadíš.&nbsp;</p>

  <p>Proměnlivá je a vzdorná; často jsem viděl, jak se kouše do rtu a hřebenem se češe proti vlasu.&nbsp;</p>

  <p>Snad je zlá i prolhaná, a ve všem všudy ženština: ale právě, mluví-li sama o sobě špatně, nejvíce svádí.“&nbsp;</p>

  <p>Když jsem toto řekl životu, zasmál se zlomyslně a zamhouřil oči. „O kom to mluvíš, tázal se, asi že o mně?&nbsp;</p>

  <p>A kdybys měl pravdu, – což se mi něco takového říká tak do obličeje! Ale teď přece mluv také o své moudrosti!“&nbsp;</p>

  <p>Ach, a tu jsi své oko zase rozevřel, ó milovaný živote! A zdálo se mi zase, že klesám v nezbadatelno. –&nbsp;</p>

  <p>Tak zpíval Zarathustra. Ale když tanec byl u konce a dívky odešly, sesmutněl.</p>

  <p>„Slunce již dávno zapadlo, pravil posléze: louka je vlhká, od lesů přichází chlad.&nbsp;</p>

  <p>Cos neznámého jest kol mne a zadumaně se rozhlíží. Jak že! Ty ještě žiješ, Zarathustro?&nbsp;</p>

  <p>Proč? K čemu? Čím? Kam? Kde? Jak? Zdaž není pošetilostí, být ještě na živu? –&nbsp;</p>

  <p>Ach, přátelé moji, to večer se tak ze mne ptá. Odpusťte mi můj smutek!</p>

  <p>Večer nastal: odpusťte mi, že nastal večer!“&nbsp;</p>

  <p>&nbsp;</p>

  <p>Tak pravil Zarathustra.</p>

  <p>&nbsp;</p>
</body>
</html>
