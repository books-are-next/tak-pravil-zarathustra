<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 30px; margin: 0px;}

  p.sgc-1 {text-align: justify;}

  p.sgc-3 {text-indent: 0px; margin: 0px; text-align: center;}
  h2.sgc-2 {text-align: center;}
  /*]]>*/
  </style>
</head>

<body class="sgc-1">
  <h3 id="heading_id_2">STARÝCH I MLADÝCH ŽENKÁCH.</h3>

  <p>„Proč se tak plaše plížíš soumrakem, Zarathustro? A co skrýváš úzkostně pod pláštěm?</p>

  <p>Je to poklad, tobě darovaný? Či dítě, jež se ti zrodilo? Či kráčíš teď sám po cestách zlodějů, ty příteli zlých?“ –</p>

  <p>Věru, bratře můj! pravil Zarathustra, je to poklad, mně darovaný: malá pravda je to, co mám v rukou.</p>

  <p>Ale nezpůsobná je jak děcko, a nesvírám-li jí ústa, křičí přehlásíte.</p>

  <p>Když jsem dnes kráčel cestou svou samoten, v hodinu, kdy zapadá slunce, potkala mne stará ženka a mluvila takto k mé duši:</p>

  <p>„Mnoho Zarathustra promlouval též k nám ženám, nikdy však nám nehovořil o ženě.“ A já jí odvětil: „o ženě má se promlouvati jen k mužům.“</p>

  <p>„Též mně mluv o ženě, pravila; jsem stará dost, bych to hned zase zapomněla.“&nbsp;</p>

  <p>I byl jsem po vůli staré žence a pravil jsem jí toto:&nbsp;</p>

  <p>Všechno na ženě jest hádanka a všechno na ženě má jediné rozluštění: jeho jméno – těhotenství.&nbsp;</p>

  <p>Muž je ženě prostředkem k cíli: účelem vždy je dítě. Čím však je žena pro muže?&nbsp;</p>

  <p>Dvojí věc chce pravý muž: nebezpečí a hru. Proto chce ženu: nejnebezpečnější hračku.&nbsp;</p>

  <p>Muž má býti vychováván k válce a žena k zotavení válečníkovu: vše ostatní je bláznovství.&nbsp;</p>

  <p>Příliš sladkých plodů – těch se válečníkovi nechce. Proto chce se mu ženy; jet hořká i nejsladší žena.&nbsp;</p>

  <p>Lépe nežli muž rozumí dětem žena, ale muž je více dítětem než žena.</p>

  <p>V pravém muži skrývá se dítě: to si chce hrát Vzhůru, vy ženy, jen mi odkryjte dítě v muži!</p>

  <p>Hračkou budiž žena, čistou a jemnou, jako drahokam budiž ozařována ctnostmi světa, jehož tu ještě není.</p>

  <p>Paprsek hvězdy nechť se stkví ve vaší lásce! Vaše naděje se jmenuj: „kéž porodím nadčlověka!“</p>

  <p>Ve vaší lásce budiž statečnost! Svou láskou máte útočí ti na toho, kdo vám vnuká bázeň.</p>

  <p>Ve vaší lásce budiž vaše čest! Jinak žena málo se vyzná ve věcech cti. Ale to budiž vaše čest: byste vždy milovaly více než jste milovány, byste nikdy nebyly druhými.</p>

  <p>Muž nechť se bojí ženy, která miluje: tu jest ochotna ke každé oběti a vše ostatní jest pro ni bezcenné.</p>

  <p>Muž nechť se bojí ženy, která nenávidí: neboť muž v hloubi své duše je pouze zlý, žena však je tam špatná.</p>

  <p>Koho žena nenávidí nejvíce? – Takto pravilo železo magnetu: „tebe nenávidím nejvíce, že přitahuješ, ale nemáš dosti sil, bys k sobě přitáhl.“</p>

  <p>Mužovo blaho sluje: já chci. Ženino blaho sluje: on chce.</p>

  <p>„Hle, teď právě svět se stal dokonalým!“ – tak myslí každá žena, je-li poslušná celou svou láskou.</p>

  <p>A žena musí poslouchati a hloubku nalézti k svému povrchu. Povrchem jest ženino nitro; pohyblivým bouřlivým povlakem na vodách mělkých.</p>

  <p>Mužovo nitro však jest hluboké, jeho proud burácí v podzemských slujích: žena tuší jeho sílu, ale nechápe jí. –</p>

  <p>Tu mi odvětila stará ženka: „Mnoho způsobného pověděl Zarathustra a najmě pro ty, kdož jsou k tomu s dostatek mlády.</p>

  <p>Zvláštní věc: Zarathustra nemnoho ženy zná, a přece ví o nich pravdu! Je to proto, že u ženy nic není nemožného?</p>

  <p>A teď vezmi v dík malou pravdu! Vždyť jsem pro ni dosti stará!</p>

  <p>Zabal si ji a sevři jí ústa: sic bude křičeti přehlasitě,ta malá pravda!“</p>

  <p>„Dej mi, ženo, svou malou pravdu!“ pravil jsem. A takto promluvila stará ženka:</p>

  <p>„Jdeš k ženám? Nezapomeň na bič!“ –</p>

  <p><br /></p>

  <p>Tak pravil Zarathustra.</p>

  <p>&nbsp;</p>
</body>
</html>
