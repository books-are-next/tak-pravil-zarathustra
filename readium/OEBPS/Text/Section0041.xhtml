<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 30px; margin: 0px;}

  p.sgc-1 {text-align: justify;}

  p.sgc-3 {text-indent: 0px; margin: 0px; text-align: center;}
  h2.sgc-2 {text-align: center;}
  /*]]>*/
  </style>
</head>

<body class="sgc-1">
  <h3 id="heading_id_2">O ZEMI VZDĚLÁNÍ.</h3>

  <p>Příliš daleko jsem zalétl do budoucnosti: hrůza mne přepadla. A když jsem se ohlédl, hle! tu jediným mým současníkem byl čas.</p>

  <p>I letěl jsem zpátky, k domovu zpět – a stále spěšněji: tak přišel jsem k vám, vy lidé přítomnosti, a do země vzdělání.&nbsp;</p>

  <p>Poprvé jsem si pro vás přinesl oko a dobrou žádostivost: věru, s touhou v srdci svém jsem přišel.&nbsp;</p>

  <p>Ale jak se mi dělo? Byt jsem měl úzkost sebe větší, – bylo mi do smíchu! Nikdy oko mé nezřelo něčeho tak pestře kropenatého!</p>

  <p>I smál jsem se a smál, zatím co se mi ještě třásly noha i srdce: „vždyť zde jest domovina všech hrnců s barvami!“ – pravil jsem.</p>

  <p>Pomalováni padesáti kaňkami na tváři a údech: tak jste tu seděli k mému úžasu, vy lidé přítomnosti!&nbsp;</p>

  <p>A s padesáti zrcadly dokola, jež lichotila vaší barevné hře a dle ní se opičila!</p>

  <p>Věru, ani byste, vy přítomní, nemohli nositi lepší masky, než jakou jest vaše vlastní tvář! Kdož by vás – poznal!</p>

  <p>Počmáráni značkami minulosti, jež jsou zas novými značkami přetřeny: tak jste se dobře skryli před všemi vykladači znamení!</p>

  <p>A i kdyby vám někdo zkoumal ledví: jak by se ještě mohl do-mnívati, že ledví máte! Zdáte se spečeni z barev a z naklizených lístků.</p>

  <p>Všechny doby a všichni národové pestře vyzírají z vašich závojů; všechny mravy a víry pestře promlouvají z vašich posunů.&nbsp;</p>

  <p>Tomu, kdo by z vás stáhl závoje a přehozy a barvy a posuny, zbylo by právě dost, aby tím strašil ptáky.&nbsp;</p>

  <p>Věru, sám jsem tím postrašeným ptákem, jenž vás kdysi uviděl nahé a bez barvy; a odletěl jsem, když ten kostroun mne láskyplně k sobě zval.&nbsp;</p>

  <p>Raději přec býti nádeníkem v podsvětí a u stínů dávnověkosti! – Vždyť tučnější a plnější vás jsou dokonce i mátohy podsvětí!</p>

  <p>Toť, ano toť hořkost mým vnitřnostem, že vás nesnesu ni nahých ni oblečených, vy lidé přítomní!</p>

  <p>Vše příšery budoucna, a cokoli kdy hrůzu nahánělo zbloudilým ptákům, je věru ještě útulnější a přítulnější nežli vaše „skutečnost“.</p>

  <p>Neboť říkáte: „Jsme venkoncem skuteční a bez víry i bez pověry“: tak pyšně vypínáte prsa – ach, třebas že prsou ani nemáte!</p>

  <p>Ano, jak byste mohli mít víru, vy pestře kropenatí! – vy, kteří jste podobami všeho, v co se kdy věřilo!</p>

  <p>Obcházíte jakožto vyvrácení víry samy, lámete údy všem myšlenkám. Nehodní víry: tak já vás nazývám, vy lidé skutečnosti!</p>

  <p>Doba žvatlá proti době ve vašich duších; a všech dob snění a žvatlání bylo skutečnější, nežli jest vaše bdění!</p>

  <p>Jste neplodní: proto se vám nedostává víry. Ale komu bylo souzeno tvořiti, ten také míval vždy své prorocké sny a svá znamení hvězd – a věřil ve víru! –</p>

  <p>Jste pootevřenými vraty, u nichž čekají hrobaři. A to jest vaše skutečnost: „všechno zasluhuje, aby zaniklo“.</p>

  <p>Ach, jak mi tu stojíte, vy neplodní, jak hubení jste v žebrech! A leckterý z vás to sám as nahlédl.</p>

  <p>I pravil: „to snad bůh nějaký, zatím co jsem spal, mi potají něco uloupil? Věru, dost, aby si z toho stvořil samičku!</p>

  <p>Podivuhodná je chudoba mých žeber!“ tak pravil již nejeden člověk přítomnosti.</p>

  <p>Ano, k smíchu mi jste, vy přítomní lidé! A zvláště, sami sobě-li se divíte!</p>

  <p>A běda mně, kdybych se nemohl smáti vašemu údivu a byl odsouzen, bych vše odporné vypil z vašich džberů!</p>

  <p>Takto však vás vezmu na lehčí váhu, ježto je mi nésti těžké břímě; a co mi uškodí, posadí-li se na můj uzlík ještě brouci a křídla tí červi!</p>

  <p>Věru, proto mu na váze nepřibude! A nejste to vy, vy přítomní, z nichž mi vzejde velká mdloba. –&nbsp;</p>

  <p>Ach,, kam teď mám ještě stoupati se svou touhou! Se všech hor se rozhlížím po zemích otcovských i mateřských.</p>

  <p>Domova však nenašel jsem nikde: bludným poutníkem jsem ve všech městech, znamením k odchodu jsem u všech bran.&nbsp;</p>

  <p>Cizinci a výsměchem jsou mi lidé přítomní, k nimž nedávno mne pudilo srdce; a vypuzen jsem ze zemí otcovských i mateřských.&nbsp;</p>

  <p>A tak miluji už pouze svých dětí zem, neobjevenou zem v nejdálnějším moři: po ní káži svým plachtám pátrat a pátrat.&nbsp;</p>

  <p>Na svých dětech napravím, že jsem dítětem svých otců: a na všem budoucnu – tuto přítomnost! –</p>

  <p><br /></p>

  <p>Tak pravil Zarathustra.</p>

  <p>&nbsp;</p>
</body>
</html>
